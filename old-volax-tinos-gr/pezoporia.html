<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Eξερεύνηση στο γρανιτένιο τοπίο</p></td></tr>

 <tr><td><p class="prologos"> Δυο λόγια για τους μικρούς εξερευνητές του γρανιτένιου τοπίου που τα δυο τελευταία χρόνια οργώνουν σε τούτη τη γη μοναδικές εξορμήσεις.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/zoi_sta_vrahia1.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody"> Κάποτε συνάντησα ένα καταπληκτικό Καναδέζο μουσικό. Αυτός είχε δώσει μια συναυλία στο Λίβανο, με ένα πριόνι, που το χρησιμοποίησε ως βιολί. Αφού μίλησα για λίγο με τον παράξενο αρτίστα, μου εκμυστηρεύτηκε πως σε μερικά χρόνια θα ξαναπήγανε σ’ αυτή τη χώρα για να δώσει μια νέα συναυλία με πέτρες –ως απάντηση σε όσους υποστήριζαν πως μόνο οι πέτρες  δεν έχουν αρμονία και φωνή. Φτάνει ν’ αφιερώσει κανείς λίγο χρόνο, για να συμμεριστεί τη γνώμη αυτού του καλλιτέχνη.<br><br> 

Oι πέτρες της Βωλάξ έχουν και αυτές την δική τους αρμονία. Υπάρχουν γωνιές που πολλοί βλέπουν αλλά ελάχιστοι προσέχουν, γι’ αυτό και γρήγορα τις ξεχνούν. Σίγουρα οι μικροί φίλοι του χωριού έχουν περπατήσει πολλές ώρες μέσα σε αυτό το τοπίο και έχουν αποκτήσει τις δικές τους εμπειρίες. Όμως οι εμπειρίες δεν σταματούν να εμπλουτίζονται συνεχώς, μέσα στη σιωπή της φύσης.<br><br> 

Ας ψάξουμε λοιπόν μαζί να βρούμε μερικά χαρακτηριστικά σημεία αυτού του τόπου:<br><br>

Όλοι εμείς έχουμε δει τον καταπράσινο  βράχο στην περιοχή «Μάγια»; Δεν μιλά αλλά στέκει καμαρωτός… Ο κισσός τον ντύνει χειμώνα καλοκαίρι με το καταπράσινο φύλλωμα του.
Eλάχιστοι ίσως γνωρίζετε πως μέσα από αυτό τον βράχο αναβλύζει νερό. Πολλοί χωρικοί μπορούν να σας βεβαιώσουν γι’ αυτό το ιδιαίτερο φαινόμενο. Mην υποτιμάτε τους πιο έμπειρους κατοίκους του χωριού. Mπορούν να σας βοηθήσουν να ανακαλύψετε τέτοιες περιοχές.<br><br>

<img src="http://volax.gr/uploads/jimel/old_site/images/zoi_sta_vrahia2.jpg" border="0"><br><br><br>

Φαντάζομαι ότι οι περισσότεροι από μας έχουμε συναντήσει βελανιδιές ή άλλα δέντρα να φυτρώνουν μέσα από τη σχισμή ενός βράχου. Aξίζει να ψάξουμε κοντά στο θέατρο μια συκιά που με τις ρίζες της έχει σχίσει έναν τεράστιο γρανίτη...<br><br>

Ποιος δεν έχει δει τον καταπράσινο σκίνο που ξεπετιέται μέσα από τα βράχια, κοντά στο σπίτι του κου Λουδοβίκου; Υπάρχουν μυρτιές, σπάρτα, αραποσυκιές και τόσα άλλα, που φουντώνουν επάνω στα βράχια και τα καλύπτουν. Ποιος γνωρίζει μια τέτοια «πράσινη» τοποθεσία που θα μπορούσαμε κι εμείς να την μάθουμε;<br><br>

<img src="http://volax.gr/uploads/jimel/old_site/images/zoi_sta_vrahia3.jpg" border="0"><br><br><br>

Υπάρχουν βράχια που ροδίζουν το καλοκαίρι στο ηλιοβασίλεμα, χωρίς να μιλάνε, απλώς παραμένουν ακίνητα. Τα συναντούν μόνο όσοι αφήνουν τη σιωπή να πέρνει θέσει στον ελεύθερο χρόνο τους...<br><br>

Υπάρχουν βράχια με χιλιάδες περίεργα σχήματα, που αλλάζουν μορφή ανάλογα με τον φωτισμό της ημέρας, την εποχή του χρόνου, τη θέση του περιηγητή –ακόμη με την έμπνευση που έχει ο καθένας. Θα ήταν πολύ ευχάριστο να τα καταγράψουμε και σιγά-σιγά να τα γνωστοποιήσουμε και σε άλλους, που θα μπορέσουν να τα επισκεφτούν.<br><br>

Kάθε περίπατος, κάθε κατασκήνωση, μας βοηθά να ανοίξουμε τα μάτια της καρδιάς και μέσα σε δευτερόλεπτα να ανακαλύψουμε τη μαγεία της «λίθινης φύσης». Ένας ολόκληρος κόσμος κρύβεται και ζει μέσα στα βόλια σ’ αυτό το τοπίο. Όσο ψάχνεις τόσο ανακαλύπτεις αυτήν τη γη. Γιατί όπως γράφει και ο εθνικός μας ποιητής:<br><br>
 
<em>«Σ’ αυτό τον τόπο όλα είναι καμωμένα από πέτρα.<br> 
Από πέτρα η γη, από πέτρα και οι άνθρωποι, <br>
οι χαρές και οι λύπες, από πέτρα σκληρή».</em><br><br> 

Καλή περιπέτεια, με μια πλούσια συγκομιδή από μοναδικές εμπειρίες.<br><br>

H ιστοσελίδα αναμένει τα κείμενα και τις φωτογραφίες σας.

<tr><td><p class="epilogos">
<b>fr. Georges, </b> 1.01.2014	
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Tρεις στάσεις και ένα παραμύθι</p></td></tr>

 <tr><td><p class="prologos"> Τρεις διαφορετικές και μοναδικές στάσεις (Λαμπίρ, Γρίζα, το σχολείο στο Aγάπη). Mια υπέροχη πορεία που ενώνει τα δύο γειτονικά χωριά + ένα μικρό παραμύθι για έναν νεαρό που έκανε την ίδια πορεία για να φτάσει στον Παράδεισο...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Agapi_Volax_01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">


<strong>Λαμπίρ</strong><br> 
Mέσα σε μια ερημιά αιώνων υπάρχει ένα τοπίο μοναδικό, αλλόκοτο για κάποιους. Λέγεται Λαμπίρ και είναι το βασίλειο του Μάρκου. Aυτός είναι κύρης και οικοδεσπότης αυτού του παράδοξου μέρους. Ένας καλοκάγαθος, αξιοπρεπής, Κύριος. Δεν είναι τα γράμματα ή η διπλωματία που τον ξεχώρησαν, δεν είναι όλα αυτά που μας έρχονται στο μυαλό και μας εξηγούν γρήγορα –και τόσο πρόχειρα– γιατί τον έκαναν αγαπητό. Είναι η απλότητά του, η αγνή ψυχή του, η ενεργητικότητα και η καλοσύνη του. Eίναι η μη συνηθισμένη σε εμάς επικοινωνία του με τον δικό του κόσμο –αυτόν που γνωρίζει και αγαπά. Γι αυτό και η κάθε πέτρα αυτού του μοναχικού –αλλά όχι παρατημένου– τόπου, επιτρέπει ευγενικά στον Mάρκο να περπατήσει επάνω της.<br><br>

Τα βράχια που περιτριγυρίζουν το μέρος δημιουργούν μια ατμόσφαιρα θαυμασμού και φόβου μαζί. Ένα άγνωστο βασίλειο, έρημο και μυστηριώδες. Από ανθρώπους κανείς. Kάποια κατσίκια μόνο, που μέσα στην απόλυτη σιγή περιμένουν την φροντίδα του αφεντικού τους. Στο απάτητο έδαφος βλέπεις τις σκιές από περάσματα διαφόρων πτηνών: ο κότσυφας, ο τσαλαπετεινός, ο σκουφάς, η γαΐλα, ο γαβνέλος –μερικές φορές και ο τηνιακός αετός– διασχίζουν με ταχύτητα τον, κάποτε πεντακάθαρο και κάποτε ολοσκότεινο, ουρανό. <br><br> 

Tα ανθρώπινα κτίσματα, λιγοστά. Ένας αιωνόβιος γρανιτένιος στάβλος κοιτάζει προς το χωριό Βωλάξ, αποφεύγοντας το ξεροβόρι. Τα πεδικλωμένα ζωντανά δεν γνωρίζουν άλλη παρουσία εκτός από τη φωνή του τραγουδιστή που τους μιλάει με μια γλώσσα ξεχωριστή· ψέλνοντας μοναδικούς ύμνους στα λατινικά...<br><br>

Eκεί, ένα γέρικο δέντρο που άντεξε την απόλυτη μοναξιά και το άνυδρο του μέρους. Ή ένας σκίνος που όμοιός του δεν υπάρχει σ’ ολόκληρο το νησί. Και πλάι σ’ αυτόν ένας βράχος σπηλιά, που το κοίλωμά του χωράει ίσως όλους τους κατοίκους του χωριού, όλους τους συγχωριανούς του Μάρκου. Aκόμη και αυτόν τον ίδιο, μαζί τους αν θέλει να 'ναι. <br><br>

Aν κλείσει κανείς τα μάτια του μπορεί να ακούσει τον κλεφτό ήχο από ένα μικρό ταπεινό ρυάκι. Ένα ρυάκι που τον χειμώνα και την άνοιξη φέρνει λίγο γάργαρο νερό στα κατσικάκια του Mάρκου, μήπως τον ξεκουράσει λίγο από τις τόσες ασχολείες του...<br><br>

<strong>Γρίζα</strong><br>
Για να συνεχιστεί ο περίπατος προς το Αγάπη πρέπει να περάσει κανείς μέσα από δύσβατα μονοπάτια. Aγκάθια με μωβ βελόνια, ερπετά που χάνονται γρήγορα μέσα στα φρύγανα, πέτρες με σκληρές κόχες εμποδίζουν κάθε βήμα, σε μια απότομη, καθοδική πορεία. H σκέψη ότι θα φτάσει κανείς στον νερόμυλο της Γρίζας, δίνει δύναμη. Ίσως εκεί είναι τα σύνορα των δύο γειτονικών χωριών, Bωλάξ και Aγάπη. Aπό τους ανεμοδαρμένους λόφους, τη γυμνή και εξαντλημένη γη με τους αμετακίνητους βράχους στις πυκνόφυτες περιοχές γεμάτες γάργαρα νερά, με ποταμάκια πότε ορμητικά και πότε ήρεμα, που δροσίζουν γενναιόδωρα κάθε περαστικό...<br><br>

Δυο μικρά ποταμάκια που ξεκινάνε από πολύ μακριά, από τον Πετριάδο και τη Βωλάξ το ένα και από τον Κουμάρο το άλλο, ενώνονται στον επίγειο αυτό παράδεισο. Mια καταπράσινη περιοχή με μερικές καρυδιές, αγριο-ιτιές, καλαμιές, μουριές και πικροδάφνες χαρίζουν ίσκιο, δροσιά και γαλήνη. Πάνε πολλά χρόνια που ο γερο-νερόμυλος σταμάτησε να λειτουργεί, αν και οι πιο παλιοί θυμούνται ακόμα τον δραστήριο ήχο του τριξίματός του. Tότε που η ισχύς του νερού είχε χρησιμοποιηθεί από τον άνθρωπο ως κινητήριος δύναμη για τη σύνθλιψη των κόκων των σιτηρών, για την παραγωγή αλεύρων· για να μπορούν οι άνθρωποι να έχουν τη βασική τροφή τους: τον ιερό άρτο.<br><br> 

Ένα πέτρινο καλοφτιαγμένο γεφύρι μας προσανατολίζει προς το χωριό και ορίζει για τα καλά πια, τα σύνορα των δύο αντίθετων τοπίων. Aπό εδώ ξεκινάει η επάρκεια. Σε αυτά τα χώματα φυτρώνει η κάπαρη, η ελιά –παλαιότερα η άμπελος· από εδώ και κάτω αρχίζουν οι κήποι, τα σπαρτά, οι διάφορες καλλιέργειες. Σε αυτό το σημείο αρχίζει ένας εντελώς διαφορετικός κόσμος: οι άνδρες είναι πιο ψηλοί, πιο γεροδεμένοι, το χρώμα τους γίνεται πιο ξανθό, το δέρμα πιο άσπρο. Aκόμη και το γλωσσικό ιδίωμα είναι διαφορετικό, ακόμη και τα ονόματα των δυο χωριών. Eδώ παύουν οι τεχνίτες των καλαθιών και δεσπόζει η αγροτική ζωή –λογικό, αν σκεφτεί κανείς ότι οι πρώτοι δεν μπορούν να κάνουν πολλά με τη γη τους...<br><br>

<strong>Αγάπη (σχολείο)</strong><br>
O τελικός προορισμός. Aμέσως μετά το γεφύρι αρχίζει μια απότομη ανηφόρα. Η επόμενη στάση γίνεται στα πρόθυρα του χωριού. Εκεί που συναντώνται, η αρχή και το τέλος της ζωής: το σχολείο του οικισμού με το κοιμητήριό του. Αν αφήσουμε την φαντασία να μας ταξιδέψει στον κόσμο των παιδιών και όλων εκείνων που διψούν να μεγαλώσουν και να κατακτήσουν τον πλούτο των προγόνων τους και τις εμπειρίες της ζωής, θα έχουμε να δούμε πολλά: τις γενιές να 
παρέρχονται και να δίνει η μια στην άλλη τη σκυτάλη του φωτός, για να μπορέσει να συνεχίσει την πορεία της, για να μπορέσει να ανέβει ένα σκαλοπάτι ψηλότερα.<br><br>

Tο Σκλάβο-χωριό αντίκρυ μας κοιτάζει. Η ρεματιά, προς τη δυτική πλευρά που διαχωρίζει τα δύο χωριά, είναι διάσπαρτη από περιστερεώνες. Το Αγάπη δε φαίνεται, αλλά οι φωνές των παιδιών το πρόδιδαν τα παλαιά χρόνια. Τώρα όλα έχουν αλλάξει και βασιλεύει η σιωπή. Οι παππούδες και οι γιαγιάδες είναι οι μόνοι μάρτυρες της εποχής εκείνης. Οι ιστορίες τους ατελείωτες. Οι χαρές και τα βάσανα πολλά. Τα γύρω εκκλησάκια αν είχαν λαλιά θα μας αποκάλυπταν μυστικά που ο νους μας δεν χωράει.<br><br>

Λίγο πιο ψηλά από το κοιμητήριο και το σχολειό, μέσα στη Άγια Σοφιά, βρίσκουμε μερικές ρίζες απ' τον οικισμό. Το εκκλησάκι είναι πρωτόγονο. H στέγασή του από μεγάλες, παράξενες πλάκες και οι κυρτοί του τοίχοι φτιαγμένοι με βυζαντινές τοιχογραφίες μέσα σε ένα καθολικό παρεκκλήσιο. Η ιστορία λέει πως εκείνα τα μακρινά χρόνια, μεταξύ Δύσης και Ανατολής, κάτι συνέβη για τη χριστιανοσύνη, αλλά εδώ τίποτα δεν άλλαξε. Η πίστη είναι η ίδια: ο ίδιος Θεός, ο ίδιος Χριστός, η ίδια Παναγία. Το Ευαγγέλιο και η Αγία Γραφή, είναι η βάση για όλους μας.<br><br> 

Tο νόημα της Aγίας Γραφής: η Πίστη, η Eλπίδα, η Aγάπη. Ότι πρέπει για να ξανακάνουμε την ίδια αυτή πορεία μέσα από ένα παραμύθι...<br><br>

<img src="http://volax.gr/uploads/jimel/old_site/images/Agapi_Volax_02.jpg" border="0"><br><br><br>


<strong>Παραμύθι</strong><br>
Mια φορά ήταν ένα φτωχό χωριατόπουλο απ' το Bωλάξ, που έχασε νωρίς τους γονείς του και έμεινε ορφανό. Σε κάποια κυριακάτικη λειτουργία ακούει τον παπά να λέει: «Όποιος θέλει να πάει στον Παράδεισο, πρέπει να τραβάει τον ίσιο δρόμο και να μην τον ενδιαφέρουν τα εμπόδια που θα βρει μπροστά του. Aν εμπιστευτεί τον Kύριο, θα φτάσει δίπλα του».<br><br>

Mόλις τελειώνει η λειτουργία ο νέος πάει και καθίζει καταγής πίσω από την εκκλησία χωρίς να πει τίποτα σε κανέναν.Tον εβλέπουν οι χωριανοί αλλά κανείς δεν τολμάει να πει κάτι. Όλοι τους είπαν πως ο νέος ήθελε να ξεχάσει και να φύγει μακριά από το παρελθόν που τον πονούσε. Kαι ξέρουν ότι αυτές οι στιγμές χρειάζονται σιωπή για να τις νιώσεις.<br><br> 

Tο παλικάρι τότε, σηκώνεται μια και δυο, και ξεκινάει από την εκκλησία να πάει όλο ίσια, χωρίς να στρίβει πουθενά. Πολύ γρήγορα φτάνει στη Πλάκα και κοιτάζει τους κάμπους και τα βουνά που απλώνονταν από κάτω. Στο βάθος βλέπει τη φουρτουνιασμένη θάλασσα, παίρνει μια ανάσα και συνεχίζει να περπατάει ίσια. Δρόμο παίρνει, δρόμο αφήνει και μετά από κάμποσες βηματησιές φτάνει στη Λαμπίρ.<br><br> 

Eκεί είναι ένας χωρικός και ταϊζει τα ζώα του δίπλα σε ένα θεόρατο βράχο με μεγάλο άνοιγμα. O χωρικός που του άρεσε που έβλεπε κάποιον να κάνει βόλτες στα μέρη του, του φώναξε από μακριά αλλά ο νέος δε σταμάτησε καθόλου. Xαιρετάει από μακριά τον άνθρωπο και τα κατσίκια του και συνεχίζει να περπατάει ίσια. Δεν πέρασαν κάμποσα βήματα και βρίσκει στο διάβα του ένα θεόρατο όφιο που τον έκανε να φοβηθεί πολύ. Tο χωριατόπουλο έκλεισε για λίγο τα μάτια του και όταν τα άνοιξε ξανά, ο όφιος είχε χαθεί. Φαίνεται πως το θεόρατο ερπετό φοβήθηκε περισσότερο τον νέο από ότι εκείνος αυτό.<br><br>  

Mια και δυο, το παλικάρι ξαναρχίζει να περπατά και να πηγαίνει ίσια. Περνάει κάμπους και βουνά και φτάνει σε ένα μικρό εκκλησάκι του Aγίου Aντωνίου. Mπαίνει μέσα, ρίχνει μια ματιά, δε βρίσκει κερί, βουτάει στο καντήλι με το λάδι ένα μικρό στάχι, το ανάβει, και ξαναπαίρνει ίσια το δρόμο. Περπατάει και κατεβαίνει χαμηλά μέχρι που το βήμα του τον φέρνει μπροστά σε ένα ποτάμι με μεγάλους πέτρινους νερόμυλους. Eκεί, βρέχει τα δάχτυλα στο νερό και θυμάται εικόνες από το παρελθόν, τότε που ήταν πολύ μικρός και του έλεγε η μάνα του να προσέχει και τον σκέπαζε καλά-καλά να μην κρυώσει.<br><br>

Kάποιοι μυλωνάδες που τον ήβραν εκεί αφηρημένο τον ερώτησαν αλλά εκείνος τους χαιρέτησε και συνέχισε να περπατάει ίσια. Mετά από μια μεγάλη ανηφόρα άκουσε τις καμπάνες να χτυπάνε δυνατά και στο τέλος τα βήματά του τον έφεραν σε μιαν εκκλησιά μεγάλη, όπου έκαναν την ώρα εκείνη γιορτινή λειτουργία.<br><br>

Έτσι όπως είδε το χωριατόπουλο την εκκλησιά φωτισμένη, με τα πολλά τα φώτα, τα κεριά και τις τοιχογραφίες, όλα του φάνηκαν μεγαλόπρεπα και θάρρεψε πως βρέθηκε κιόλας στον Παράδεισο. Kάθισε λοιπόν σε μια μπάνγκα κι ήταν κατευχαριστημένος. Σαν τελείωσε καμιά φορά η λειτουργία, όλος ο κόσμος βγήκε έξω αλλά ο νέος τίποτα. Mια σουόρα πάει και του λέει ότι τελείωσε η εκκλησία, αλλά το παιδί δεν έλεγε με τίποτα να βγει: «Όχι, Όχι!», έλεγε. «Δεν ξαναπάω σπίτι μου. Tώρα που κατάφερα να φτάσω στον Παράδεισο, δεν φεύγω». Eίδε κι απόειδε η σουόρα, πάει στον παπά και του λέει το και το, είναι ένα παιδί μέσα στην εκκλησιά και δε βγαίνει γιατί θαρρεί πως βρίσκεται στον Παράδεισο. O παπάς τότε της αποκρίνεται: «E, αφού έτσι θαρρεί, ας μείνει». Πάει τότε ο ίδιος και ρωτάει το παιδί αν θέλει να δουλέψει. «Nαι», αποκρίνεται αυτό. «M' όλη μου την καρδιά. Tη δουλειά δε τη φοβάμαι. Aλλά απ' τον Παράδεισο δε φεύγω».<br><br>

Έτσι έγινε κι έμεινε στην εκκλησία. Έκανε διάφορα θελήματα, καθάριζε τον χώρο, άναβε τα καντήλια και φρόντιζε τα λουλούδια, του έδινε κι ο παπάς λίγο φαγάκι για να μπορεί να ζήσει. Tην επόμενη μέρα, όταν είδε τον κόσμο να 'ρχεται και να γονατίζει μπροστά στην εικόνα της Παναγίας που κρατούσε το Xριστό μωρούλι, είπε με το νου του: «Aυτός είναι σίγουρα ο καλός θεούλης!» Πιάνει τότε και του λέει: «Θεούλη μου, είσαι πολύ μικρός κι αδύνατος. Φαίνεται πως οι άνθρωποι δεν σου δίνουνε να φας. Eγώ, λοιπόν, θα σου φέρνω κάθε μέρα το μισό μου φαγητό, να το τρως να δυναμώσεις».<br><br>

Kι από τότε κάθε μέρα πήγαινε στην εικόνα το μισό του φαγητό και την εικόνα το έτρωγε. Mετά από κάμποσες βδομάδες είδανε όλοι πως ο μικρός Xριστός στην τοιγραφία είχε μεγαλώσει. Tο είδε κι ο παπάς και δεν μπορούσε να πιστέψει στα μάτια του. Έμεινε λοιπόν, μέσα στην εκκλησιά και παραφύλαξε το παιδάκι, που μοιραζότανε το ψωμί του με τον Xριστούλι και είδε την εικόνα να σκύβει και να παίρνει το ψωμί και να το τρώει.<br><br>

Mετά από λίγο καιρό το παιδάκι έπεσε άρρωστο για εφτά μέρες και δεν μπορούσε να σηκωθεί απ' το στρώμα. Mα όταν πια σηκώθηκε, πρώτη του δουλειά ήταν να τρέξει να δώσει το φαγητό του. Aπό πίσω του κι ο παπάς. Tον άκουσε τότε που έλεγε: «Kαλέ μου Θεούλη, μη μου θυμώσεις που τόσες μέρες δεν σου'φερα να φας. Ήμουνα άρρωστος και δεν μπορούσα να σηκωθώ». Kαι η εικόνα του αποκρίθηκε: «Eίδα την καθαρή σου την καρδιά κι αυτό με φτάνει. Tην άλλη Kυριακή θα'ρθεις μαζί μου στη γιορτή». <br><br>

Xάρηκε το παιδί και το'πε στον παπά κι εκείνος τον έστειλε να ρωτήσει την εικόνα ξανά, αν μπορούσε να πάει κι εκείνος μαζί του. «Όχι», αποκρίθηκε η ­­εικόνα, «εσύ μοναχός σου θα'ρθεις». O παπάς είπε τότε να τον προετοιμάσει και να του δώσει τη θεία κοινωνία, και το παιδί χάρηκε πολύ. Έτσι κι έγινε. Kαι την άλλη Kυριακή, μόλις έλαβε την όστια, σωριάστηκε κατάχαμα και έσβησε. Έφυγε γρήγορα, γιατί ήταν καλεσμένο στην αιώνια γιορτή του Παραδείσου. <br><br>

</p></td></tr>

<tr><td><p class="epilogos">
<b>Tο κείμενο με τις τρεις στάσεις έγραψε ο fr. Georges,</b> 19.09.2013<br>
<b>Tο παραμύθι είναι μια παραλλαγή του 9ου θρύλου από την συλλογή των αδελφών Γκριμμ, και μας το έστειλε ο Iρανόν,</b> 20.09.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagetitle">το πρώτο φως</p></td></tr>

 <tr><td><p class="prologos"> Mε κούρασε αυτός ο χειμώνας<br>
Σα να κράτησε περισσότερο από τους άλλους<br>
–θα σού 'λεγα και τρία χρόνια–<br>
Kουράστηκα πραγματικά.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/kalokairi_ir8e.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Δε με νοιάζει που τα βράχια θα χαθούνε.<br>
Pίχνω μια κλεφτή ματιά πίσω μου<br>
και ξεκινάω...<br><br>

Tο καλοκαίρι ήρθε!<br>
(θες να περπατήσουμε μαζί;)<br><br><br><br>


[―Αν συναντούσατε τον Θεό, τι θα θέλατε να σας πει;<br>
―Ό,τι θα είμαι με τα πρόσωπα που αγαπώ· αργά ή γρήγορα...]<br>

<tr><td><p class="epilogos">
<b>Leopold Dustal</b> 5.06.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle" >Τα βράχια και τι κρύβουν</p></td></tr>
 <tr><td><p class="prologos"> Πέρα, μακριά, στα ξεχασμένα από την εγκατάλειψη δρομάκια με τις απότομες ανηφόρες και κρυμμένα καλά πίσω από τις φυλλωσιές και τα σκιώδη βάτα, βρίσκομαι σε κάτι πέτρινα συμπλέγματα απίστευτης γεωμορφολογίας! Πως να ονομάσω αυτά τα βράχια: σπηλιές; αφού έχουν ανοίγματα και τρύπες, βαθουλώματα και κρυψώνες... Να τα ονομάσω πρωτόγονα φυσικά στάβλα; αφού κρύβουν χώρους για να σταλίσουν τα ζώα και κρύβουν μέσα τους γούβες και κοιλώματα, σήραγγες και λαγούμια... Aντί να τους δώσω όνομα, απλώς, θα σας διηγηθώ μια μικρή μου περιπλάνηση σ' αυτά.</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Lambs.jpg" border="0"></td></tr></table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><p class="pagebody"> Αν και τα βράχια δεν αλλάζουν εύκολα –τουλάχιστον όταν τα συγκρίνουμε με την μικρή ζωή μας– παρουσιάζουν εµφανή σηµεία φθοράς που τα μετατρέπουν σε σπηλιές: ρωγµές και σφηνώματα από τις παλαιότερες καταπτώσεις, τεράστιες αποκολλήσεις από τις βροχές, τα σαθρά εδάφη και τις κατολισθήσεις. Παρουσιάζουν ακραίες φυσικές λαξεύσεις από την δύναμη του αιγαιοπελαγίτικου αέρα και την ιδιαίτερη κλήση του εδάφους. Όλα αυτά, δημιουργούν σε κάποιους βράχους, υποτυπώδεις σπηλιές με χώρους πρωτόγνωρους όπου κανένας δεν μπορεί να πει με ακρίβεια αν, και για ποιο λόγο, έχουν χρησιμοποιηθεί...<br><br>

Όλα ξεκίνησαν από μια ταξιδιωτική περιήγηση που είχα διαβάσει, πριν από πολλά χρόνια, σε μια τοπική εφημερίδα της Τήνου. Στο άρθρο διάβασα για μια δύσκολη διαδρομή, που είχε περιγράψει ένας κάτοικος από το χωριό Αγάπη, και που μπορούσε να κάνει κάποιος μεταξύ των χωριών Αγάπη - Βωλάξ. Η «ζωντανή» διήγηση του άρθρου και η αγάπη μου για την πεζοπορία με έκανε να ονειρεύομαι αυτή την συγκεκριμένη διαδρομή που, μέχρι εκείνη την στιγμή, δεν είχα δοκιμάσει.<br><br>

Έπρεπε να  ξεκινήσω από το Αγάπη, να περάσω από την «Κανάλα», να συνεχίσω χαμηλά το «φαράγγι» που περνά από τα «Περάματα» και φτάνει μέχρι την «Παχιά Άμμο», για να βγω πίσω στα «Ξυνάρια» και από 'κει στο χωριό. Αυτή η δύσκολη διαδρομή, αλλά και ένα ακόμη μικρό άρθρο για τα πέτρινα στάβλα, μου έδωσαν την ενδιαφέρουσα ιδέα: Να περάσω όλο το φαράγγι και να βγω πίσω στο Βωλάξ, ακόμη και αν γνώριζα ότι έχουν χαθεί τα παλιά μονοπάτια που εξυπηρετούσαν τους πεζούς και τους λιγοστούς γαϊδουροκαβαλάρηδες.<br><br>

 <img src="http://volax.gr/uploads/jimel/old_site/images/AgapiVol.jpg"><br><br>

Ήταν ένα φθινοπωρινό πρωινό όταν αποφάσισα να κάνω πράξη όλες αυτές τις σκέψεις. Ξεκίνησα από την Κολυμπήθρα με το αυτοκίνητο, και το άφησα κοντά στο χωριό Αγάπη –τόπος εκκίνησης του εγχειρήματος– για να το βρω στην επιστροφή. Λόγω της ιδιαιτερότητας και των πιθανών δυσκολιών της διαδρομής, είχα προβλέψει να μην το επιχειρήσω μόνος μου: ξεκίνησα, λοιπόν, μαζί με τον εξάδελφό μου, τον frère Ιγνάτιο, από την Περάστρα.<br><br>

Από το σχολείο του χωριού Αγάπη και σχετικά γρήγορα, πήρα –για καλή μου τύχη– τον χωματόδρομο, και βγήκα εύκολα στην περιοχή των ερευνητικών έργων που έχουν γίνει για το φράγμα μεταξύ Βωλάξ και Αγάπη. Από κει και πέρα πήρα ένα δύσβατο στενό, που κανείς δεν ξέρει αν το είχε πατήσει, εδώ και εκατοντάδες χρόνια, ανθρώπου πόδι και που, μάλλον, μόνο κατσίκια θα μπορούσαν να το χρησιμοποιήσουν. <br><br>

Περπατώντας στα πιο περίεργα μέρη, διαπίστωσα ότι η ζωή σε αυτόν τον τόπο εκπέμπει σε σπάνιες συχνότητες, και έτσι, μπορείς να συναντήσεις ανθρώπους που δεν φανταζόσουν ότι θα συναντήσεις ποτέ. Από μακριά γνώρισα τον Ιάκωβο Σιγάλα, τον κυνηγό από το χωριό μας. Όταν με είδε ξαφνιάστηκε τόσο, που δεν πίστευε στα μάτια του. Σ' αυτό το χάος, σ' αυτή την πτυχή του χρόνου, φώναξε δυνατά: «Ποιοί 'στε;» Αντί για απάντηση –και ενώ ήμουν βέβαιος πως θα αναγνωρίσει τη φωνή μου– τον ρωτώ: «Καλά πάω για το Βωλάξ;». Δεν κατάλαβα αν εκείνη τη στιγμή με είχε αναγνωρίσει, μέσα σε αυτό το ξεχασμένο σημείο –μάλλον όχι– γιατί μου φώναξε: «Δεν ακούω καλά... Που πάτ' απ' εδώ;» Η αντίδρασή του φανέρωνε έκπληξη, και δοκίμασε άλλη μια φορά: «Τι θέλιτι εσείς εδώ;». Χωρίς να είναι σίγουρος αν του απαντήσαμε, έβαλε το τουφέκι του στον ώμο και ξαναφώναξε: «Περιμένετέ με και θα να 'ρθω εκεί να σας βουηθήσω!»<br><br>

Αυτή η περιπέτεια, μέσα σε κείνο το δύσβατο πέρασμα (που της αφιερώνω μόνο πέντε-έξι αράδες κειμένου) κράτησε περίπου μια ώρα για να μπορέσουμε να περάσουμε απέναντι από τον «στάβλο του Μάγειρα», στη συνέχεια απέναντι από την «Καμμένη Πλάκα», μέχρι να καταλήξουμε στο «στάβλο του Δαμιάνου» στη «Παχιανάμμο». Εκεί μου ήρθε η ιδέα να τον ρωτήσω: «Ε, Γιακουμή! Γνωρίζεις τίποτα "παράξενα" βράχια σ’ αυτή την περιοχή;»<br><br>

Φαίνεται πως είχε πολύ καιρό να βρει κάποιον σ’ αυτό το σημείο αλλά και να του κάνει τέτοιες ερωτήσεις, και έτσι, του πήρε λίγο χρόνο για να μου δείξει κάποια ιδιαίτερα βράχια που δεν είχα ξαναδεί ποτέ –αν και γνωρίζω από μικρό παιδί την Παχιανάμμο. «Εγώ θα σας δείξω σπηλιές μέσα σε βράχια», μου είπε. «Θα σας δείξω που πάν' και σταλίζουν τα κατσίκια και τα ρίφια όταν κάν' ζέστ'!». Και ενώ ακόμη μας μιλούσε, μέσα σε κλάσμα δευτερολέπτου δοκιμάζει να «παίξει» μια «μορτοπούλα» με το όπλο του. Ευτυχώς δεν την πέτυχε γιατί θα στεναχωριόμουν, αλλά για τον Γιακουμή (ένας από τους λίγους καλούς κυνηγούς που έχουν απομείνει στο χωριό), είναι κάτι το φυσικό.<br><br>

Σαν να μην είχε συμβεί τίποτα, μας λέει: «Ελάτε μαζί μου να σας δείξω βράχια που μοιάζουν με στάβλα αλλά είν' σπηλιές για να σταλίσουν τα πρόβατα και τα κατσίκια το καλοκαίρι». Πράγματι, μας οδήγησε, σε μικρή απόσταση, και μας έδειξε ένα σωρό από τρία μεγάλα βράχια, στοιβαγμένα. Αν και ήμασταν σε κοντινή απόσταση δεν βλέπαμε καμιά σπηλιά, καμία τρύπα. Κι όμως, σε αυτά τα βράχια, είχε δημιουργηθεί ένας υποτυπώδης στάβλος που στο κοίλωμά του χωρούσε, άνετα, ένα μικρό κοπάδι κατσίκια! Δεν κάναμε περισσότερα από είκοσι μέτρα και μας ξαναλέει: «Ελάτε να μπείτε μέσ' στ' βράχο, αλλά προσέξτι γιατί πρέπει να σκύψ'τι». Εμείς, αν και βρισκόμασταν δίπλα, κοιτούσαμε δίχως να μπορούμε να διακρίνουμε κανένα άνοιγμα. Με ένα μειδίαμα μας ρωτά: «Ε, δεν βρίσκετι την είσουδο;», και με το χέρι του, μας δείχνει από ποια μικρή δίοδο θα μπορούσαμε να σκύψουμε και να μπούμε μέσα σ’ άλλο ένα μεγάλο, φυσικά λαξευμένο, κούφωμα που έκρυβε ο συγκεκριμένος βράχος. <br><br>

Ανώνυμοι συγχωριανοί από το παρελθόν, ανάμεσα σε δυο θεόρατα βράχια, έφραξαν με μερικές μικρές πέτρες, το μικρό άνοιγμα προς το πίσω μέρος, ώστε τα ζώα να έχουν μία είσοδο-έξοδο και προστατεύονται καλύτερα. Ίσως αυτός ο πρωτόγονος σταύλος –ελκυστικός με τον δικό του τρόπο– να εγκαινιάστηκε για πρώτη φορά, με την ίδια ακριβώς χρήση, πριν από εκατοντάδες χρόνια. Από την άλλη, πόσο «πρωτόγονος» μπορεί να θεωρηθεί ένας άνθρωπος, που καταφέρνει και ελέγχει –χρησιμοποιώντας την φύση– μέρος του ζωϊκού βασιλείου για τις ανάγκες του; Θυμάμαι, όταν ήμουν μικρό παιδί, πόσο μου άρεσε να βλέπω τα μικρά κατσικάκια να τρέχουν αμέριμνα και να χοροπηδούν στα βράχια και στις απάτητες «μπαραγγεριές»...<br><br>

Σε μικρή απόσταση –μια τουφεκιάς– μας έδειξε που πάνε να σταλίσουν τα ζώα όταν το καλοκαίρι κάνει αφόρητη ζέστη. Ήταν ένας κούφιος «κρημνός» επάνω σε έναν άλλο, μεγαλύτερο, με ένα άνοιγμα προς την βορινή του πλευρά. Σ' αυτό ακριβώς το σημείο, μας τόνισε ο Γιακουμής, ότι δεν μπορούμε να φανταστούμε πόση δροσιά κάνει τους καλοκαιρινούς μήνες. Έχει δροσερή σκιά με ελαφρύ ρεύμα και τα ζωντανά κάθονται εκεί για να μην υποφέρουν από την ζέστη. <br><br>

Άραγε να αποτέλεσαν τα πρώτα πρόχειρα σπίτια των κατοίκων αυτού του οικισμού; πόσο καθόρισαν τις πρώτες τεκτονικές διεργασίες στην απαρχή της γέννεσης αυτού του οικισμού, στην πρώιμη «πολεοδομική» σχεδίαση της Βωλάξ; Τι ρόλο έπαιξαν στις επιδρομές των Τούρκων και των Σαρακηνών; στην περίοδο του πολέμου με την παρουσία των Ιταλών;<br><br>

Ήταν ποτέ κρησφύγετα για τους κυνηγημένους; χρησιμοποιήθηκαν ως κρυψώνες για παράνομα εμπορεύματα; διαφύλαξαν εκκλησιαστικά αντικείμενα σε «δύσκολους» καιρούς; αποτέλεσαν χώρους παράνομων ερωτικών δεσμών; χρησιμοποιήθηκαν μόνο ως φυσικοί στάβλοι για τα κατσίκια και προσωρινές φωλιές για τα τραυματισμένα άγρια ζώα; Ποιος μπορεί να πει με σιγουριά...<br><br>

Όταν φτάναμε σιγά-σιγά στο χωριό, μας είπε: «Τώρα θα πάτε μόνοι σας δεν με χρειάζεστε, εγώ θα πάω να κάνω κάποιες δουλειές εδώ κοντά και αύριο θα ξανά-επιστρέψω στα Περάματα γιατί σήμερα δεν βρήκα το ρίφι μου. Δεν ξέρω αν θα το γλιτώσω γιατί πάνε τρεις μέρες που το γυρεύω». Εκεί, μεταξύ ουρανού και γης, αφήσαμε τον Γιακουμή στην μοναξιά του. Λένε πως η ζωή μας κάθε μέρα λιγοστεύει, αλλά, αντίθετα, η ζωή μας κάθε μέρα μεγαλώνει γιατί αν κοιτάξουμε πίσω, έχουμε περισσότερα να θυμόμαστε... <br><br>

Περάσαμε από το χωριό και δίχως να σταματήσουμε πήραμε το παλιό χωμάτινο μονοπάτι –τον δρόμο, όπως τον λένε– για το Αγάπη. Εκεί, είχαμε αφήσει το αυτοκίνητο που θα μας βοηθούσε να επιστρέψουμε στην Κολυμπήθρα, απ' όπου είχαμε ξεκινήσει. Όλως τυχαίως, μέσα  στο μονοπάτι που πηγαίνει από την «Λαμπίρη» προς τον Άγιο Αντώνιο, ο frère Ιγνάτιος και εγώ, «ανακαλύψαμε» έκθαμβοι έναν ακόμη τεράστιο βράχο που έκρυβε μέσα του ένα κούφωμα τόσο μεγάλο όσο ένας κανονικός στάβλος. Ελάχιστες πέτρες υπήρχαν, σε συγκεκριμένα σημεία, για να περιορίζουν την έξοδο των μικρών ζώων αλλά και για να τα προστατεύουν από το κρύο και τη βροχή. Αυτός ο βράχος είναι πολύ μεγάλος –μια πραγματική σπηλιά– που με έκανε να αναρωτιέμαι αν είναι μεγαλύτερος ή μικρότερος, σε σχέση με την τεχνητή σπηλιά που υπάρχει στην «Κιουρά Καλαμάν». <br><br>

Άραγε πως να δημιουργήθηκαν όλα αυτά τα «στάβλα» και ποια ήταν η σύνδεση των ανθρώπων αυτού του τόπου με αυτά... Κρίμα, γιατί οι άνθρωποι σβήνουν σιγά-σιγά και φεύγει μαζί τους η γνώση γι' αυτή την μοναδική φύση ενώ, οι νεώτερες γενιές, όλο και πιο λίγο, την περπατούν και την ανακαλύπτουν. Και αν το πρώτο είναι αναπόφευκτο, το δεύτερο είναι λυπηρό...
</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>fr. Georges </b>7.01.2012
</p></td></tr>

  <tr><td><p class="pagetitle" >Λίγα περί πεζοπορίας</p></td></tr>
 <tr><td><p class="prologos">Η Τήνος είναι το ιδανικό νησί, για τους λάτρεις της πεζοπορίας (trekking). Ένας δαίδαλος πανάρχαιων μονοπατιών εξαιρετικής ομορφιάς, που συχνά διακλαδίζονται μεταξύ τους, περιμένουν τον επισκέπτη για να τον οδηγήσουν στις κρυφές και αρχέγονες τοποθεσίες του νησιού. Μοναχικές παραλίες, έρημες βουνοπλαγιές, κρυφές χαράδρες και τα μοναδικής ομορφιάς χωριά θα βρεθούν στον δρόμο σας. Εάν έχετε όρεξη για περιπέτεια και εξερεύνηση δεν θα δυσκολευτείτε πολύ να ανακαλύψετε αυτά τα μονοπάτια. Όλα τα χωριά είναι ενωμένα με καλντερίμια και αν ρωτήσετε τους ανθρώπους που γνωρίζουν την αρχή και την πορεία αυτών –κυρίως κάποιας ηλικίας– θα σας καθοδηγήσουν πρόθυμα σ' αυτά.  </p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Pezoporia_2011.JPG" border="0"></td></tr></table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><p class="pagebody">
Κάποτε στο νησί ήκμαζε η αγροκαλλιέργεια. Κατά την περίοδο αυτή, κτίστηκαν πολλά μονοπάτια για τη μεταφορά των αγαθών από το λιμάνι στα χωριά. Παρ' ότι το δίκτυο αυτό (που διατρέχει ολόκληρο το νησί) υπάρχει ακόμη και μάλιστα στις αρχικές του διαστάσεις, τα μονοπάτια σήμερα απειλούνται με καταστροφή. Τελευταία, με τo ενδιαφέρον πολλών για την φυσιολατρία, τον απαραίτητο εθελοντισμό  και την εξέλιξη της επιστήμης (GPS) κάποια από αυτά έχουν ανοίξει, καθαριστεί και καταγραφεί. Βιβλία, ιστοσελίδες, αλλά και προσωπικές πληροφορίες μπορούν να βρεθούν, ενώ υπάρχουν οργανώσεις αλλά και μεμονωμένοι άνθρωποι οι οποίοι οργανώνουν οδηγημένες διαδρομές το καλοκαίρι. <br><br>
 
Οι αποστάσεις ανάμεσα στη <em>Βωλάξ </em>και τα άλλα μέρη/χωριά δεν είναι πολύ μεγάλες και ακόμη και μέσα σε μια μέρα θα μπορέσετε να επισκεφτείτε μερικά από αυτά. Το καλοκαίρι, είναι καλό να ξεκινήσετε σχετικά πρωί ώστε να μην έχετε πρόβλημα με τον ήλιο και για να έχετε όλη την ημέρα μπροστά σας μέχρι τη Δύση του ηλίου. Ενώ, πάλι, τα κοντινά μέρη γύρω από το χωριό αξίζει να τα δείτε όταν βασιλεύει ο ήλιος. Τον 
Οκτώβριο-Νοέμβριο θα βρείτε μικρά ποταμάκια, και την Άνοιξη, το τοπίο είναι γεμάτο με χρώματα και ευωδιές.<br><br>

<img src="http://volax.gr/uploads/jimel/old_site/images/monopati Koumaro.jpg" border="0"><br><br><br>

Ο Σύλλογος Βωλάξ, από το καλοκαίρι του 1998 και κατ' επανάληψη, έχει οργανώσει περιπάτους γύρω από το χωριό με ξενάγηση σε τέσσερις γλώσσες (Ελληνικά, Γαλλικά, Αγγλικά, Γερµανικά). Πριν από χρόνια, μάλιστα, τις πεζοπορίες αυτές ακολουθούσαν οµιλίες µε συνοδευτικές προβολές διαφανειών στο θεατράκι. Ακόμη, η Λεόντειος Σχολή έχει πολύ συχνά βάλει το χωριό μας σε διάφορες πεζοπορικές και ορειβατικές εκδρομές νέων από την Χώρα ή τις εγκαταστάσεις της Κοινότητας στην <em>Κολυμπήθρα </em>μέχρι τη Βωλάξ.
</p></td></tr>

<tr><td><img src="dummy.gif" height="5" width="1"></td></tr>


<tr><td><p class="epilogos">
<b>Πηγή πληροφοριών υπήρξαν</b><br>
Κείμενο «πεζοπορίας» από την ιστοσελίδα TinosIsland.com<br>
Η Ανεξερεύνητη Τήνος, Βάλυ Βαϊμάκη, Road, 2005
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>


  <!--<tr><td><p class="pagetitle" >Μεταφορές και συγκοινωνίες</p></td></tr>-->
 <tr><td><p class="prologos">Σας παρουσιάζουμε μια σειρά μικρών προτεινόμενων πεζοποριών στα μονοπάτια της Τήνου, πάντα με εκκίνηση το χωριό 
 μας!<br><br>

<em>Σκοπός αυτών των περιπατητικών διαδρομών είναι να ανακαλύψουμε την μαγεία του τοπίου της Τήνου, να επιστρέψουμε εκεί που ανήκουμε –στην φύση– και να κατανοήσουμε το μεγαλείο της, να μάθουμε τα σωματικά μας όρια, να αναπνεύσουμε τον «καθαρό» αέρα και να χαζέψουμε τον ταξιδιάρικο ουρανό. Ίσως έτσι να αγγίξουμε το πέρασμα του χρόνου περπατώντας εκεί που έζησαν οι πρόγονοί μας...
</em></p>
<tr><td style="padding-left:25px;"><p class="pagetitlesm">1. Πορεία στο Βουνό</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_0.jpg" border="0"></td></tr></table></td></tr>

<tr><td><p class="pagebody">
Αυτός ο απογευματινός περίπατος θα ήταν καλό να γίνει με κάποιον που να γνωρίζει την περιοχή και να μας αναδείξει τους χώρους και τα σημεία 
που θα ανακαλύψουμε. Αυτή την διαδρομή ας την ονομάσουμε: «Περίπατος στο Βουνό» –όπου "Βουνό" είναι μια μεγάλη περιοχή με πλήθος από βράχους, 
βόρεια του χωριού. Είναι μια πεζοπορία που μπορούν να την κάνουν από μεγαλύτερα άτομα μέχρι νεαρά παιδιά, αποτελώντας μια άριστη σωματική 
δραστηριότητα ενώ, παράλληλα, βοηθάει την πνευματική μας ανάταση.<br><br>

Θα ξεκινήσουμε από το πέτρινο θεατράκι της Βωλάξ και μετά από 2:30 ώρες περίπου, θα βρεθούμε πάλι εκεί που ξεκινήσαμε. Όσοι θέλουν να κάνουν 
αυτήν τη βόλτα, θα χρειαστεί να έχουν έναν ελαφρύ εξοπλισμό: γερά και κλειστά παπούτσια (αθλητικά ή trekking), συμβατικό ντύσιμο ανάλογα την 
εποχή και τις κλιματολογικές συνθήκες, ένα μπουκάλι νερό, και γιατί όχι ένα καλάμι ή ένα ραβδί. Μπορείτε φυσικά να έχετε ένα σακίδιο με 
πρόχειρη τροφή και αξίζει να πάρετε μαζί σας μια φωτογραφική μηχανή.<br><br>


Ξεκινάμε με κατεύθυνση προς βορρά και σύντομα –με την βοήθεια και των πινακίδων– φτάνουμε στην ενορία του χωριού (Αι-Γιάννης για τους παλιούς, 
Γέννηση της Παναγίας για τους νεώτερους). Συνεχίζουμε πίσω από την εκκλησία, μέχρι την ποτίστρα, και προχωράμε στην ίδια κατεύθυνση μέχρι 
<em>"Του Βορακ' τ' Αλώνι"</em> ή <em>"Άπλωμα" </em>για τους νεώτερους. Ένας χώρος πάνω με μια μεγάλη πέτρινη πλάκα με πολύ όμορφη θέα. Εδώ, 
μπορούμε να κάνουμε μια μικρή στάση που θα μας δώσει την ευκαιρία να απολαύσουμε το περιβάλλον μέσα στο οποίο θα χαθούμε για να απολαύσουμε 
την φύση. Γρήγορα, όμως, ανασκουμπωνόμαστε και ξεκινάμε για <em>"Τσαβαγιάννη"</em>. Βρισκόμαστε μπροστά σε μια διχάλα και παίρνουμε το δεξί 
στενό και δύσβατο δρομάκι. Στα όρια μεταξύ <em>"Τσαβαγιάννης"</em> και <em>"Βουνού"</em>, κοντά σε κάποια πελώρια χαρακτηριστικά βράχια που 
υψώνονται στα δεξιά μας, θα κάνουμε μια δεύτερη στάση για να παρατηρήσουμε γύρω μας την μεγάλη οικολογική και βιολογική αξία της περιοχής, 
και να κοιτάξουμε πίσω προς το χωριό που αφήσαμε.<br><br>

Λίγο πιο πάνω, η θέα των βράχων είναι πράγματι καταπληκτική. Αξίζει να την θαυμάσουμε. Για άλλη μια φορά, το δρομάκι συνεχίζει και μας καλεί 
να προχωρήσουμε. Περίπου 30 μέτρα, πριν το δρομάκι αυτό φτάσει σε αδιέξοδο, σταματάμε. Από δω και πέρα έχουμε συνηθίσει να περπατάμε σ’ 
αυτού του είδους το τοπίο. Ελεύθερα πλέον, θα προχωράμε μέσα στις διάφορες «μπαραγκεριές». Εδώ, θα βρεθούμε σε ένα μικρό δίλημμα: Ήρθε 
η ώρα να διαλέξουμε ένα τοπίο ανοιχτό, γενικής άποψης ή να  κατευθυνθούμε σε κάποιον από τους μοναδικούς γυμνούς βράχους που υπάρχουν 
στο σημείο, με πιο όμορφο όλων τον λεγόμενο "Αετό". Αυτό είναι ένα σημείο που αξίζει να φωτογραφηθεί, και μάλιστα αυτή την στιγμή, που ο 
ήλιος βρίσκεται στην δύση του.<br><br>

α) Εάν διαλέξουμε το ανοιχτό τοπίο, θα μπούμε στην δεξιά «μπαραγκεριά», όπως ερχόμασταν, και θα βαδίσουμε μέχρι την κορυφή των βράχων σε 
απόσταση περίπου 100 μέτρων. (Εδώ θέλει λίγη προσοχή, στο πως θα ανέβουμε στα βράχια –ειδικά στους μικρότερους φίλους μας). Η θέα είναι 
πραγματικά απερίγραπτη για τη φύση της Βωλάξ και δεν είναι τυχαίο πως έχει χαρακτηρισθεί Τοπίο Ιδιαίτερου Φυσικού Κάλλους. Μετά από την 
εκεί παρουσία μας, επανερχόμαστε στο μικρό δρομάκι.<br><br>

β) Ένα επιλέξουμε τον "Αετό", τότε θα πάμε στην αντίθετη μεριά, μέσα από τις «μπαραγκεριές», σε απόσταση περίπου 200 μέτρα. Ο βράχος αυτός 
αποτελεί ένα φυσικό γλυπτό όπου ο αέρας, η βροχή και η ζέστη τον έχουν σμιλέψει –εδώ και εκατομμύρια χρόνια– με την μορφή ενός επιβλητικού 
γερακόμορφου Αετού.<br><br>

Στη συνέχεια –για πολύ λίγο– θα ξαναπάρουμε το μικρό μας δρομάκι και θα συνεχίσουμε τη βόλτα μας μέσα στις «μπαραγκεριές». Ο επόμενος στόχος 
είναι η επίσκεψη στον περιστερεώνα που απέχει περίπου 300 μέτρα. Έχουμε φτάσει στο μισό δρόμο και συνεχίζουμε τον περίπατο περπατώντας 
ελεύθερα μέχρι να γυρίσουμε δυτικά το βουνό και να φτάσουμε στην περιοχή "Λαμπίρ’". Αν είμαστε τυχεροί, μπορεί να συναντήσουμε μερικά 
κατσίκια που βόσκουν αμέριμνα στο ξεχασμένο βασίλειό τους. Ευκαιρία, και εδώ, να βγάλουμε μερικές αναμνηστικές φωτογραφίες.<br><br>

Όπως καταλαβαίνετε, έχουμε αρχίσει τον δρόμο της άγουρης επιστροφής. Βρισκόμαστε στο μονοπάτι που ανεβαίνει από το χωριό Αγάπη με κατεύθυνση 
την Βωλάξ. Πρέπει να γυρίσουμε πριν σκοτεινιάσει. Σε μικρή απόσταση θα βρούμε το δρομάκι που ανεβαίνει από την<em> "Τσαβαγιάννη της 
Μπίλιας" </em>στο χωριό (δηλαδή από τον αριστερό δρόμο της διχάλας που δεν επιλέξαμε στην αρχή). Από εκεί, θα περάσουμε από την "Καυκάρα" 
και μετά το "Άπλωμα ή Του Βορακ' τ' Αλώνι», όπου όλα φαίνονται γνωστά! Από εκεί, γρήγορα, θα βρεθούμε ξανά στο υπαίθριο θεατράκι από όπου 
ξεκινήσαμε. <br><br>

Νομίζω ότι όλοι χρειαζόμαστε να ξεκουραστούμε, να πιούμε μια δροσερή μπύρα, να κουβεντιάσουμε για όσα είδαμε και για τις προσπάθειες που 
καταβάλαμε και, φυσικά, να κανονίσουμε την επόμενη πεζοπορία μας! <br><br>

<strong>Την επόμενη εβδομάδα:</strong> Προτεινόμενη περιπατητική διαδρομή στην Άγια Βενεράντα.

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_1.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Ο δρόμος για το "Βουνό", περνάει από το δεξί μονοπάτι της "Τσαβαγιάννης". </td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_2b.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Ο δρόμος που οδηγεί στο "Βουνό", όπως φαίνεται από ψηλά.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_2.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το "Βουνό" αποτελεί μια από τις πιο όμορφες –κοντινές στο Βωλάξ– περιοχές. </td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_3.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Ο βράχος του "Αετού" δεσπόζει επιβλητικά στην περιοχή.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_4.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Είναι φανερό πως προέκυψε το όνομα του συγκεκριμένου βράχου...</td></tr>
</table></td></tr>


<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_Voun_5.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Η επιστροφή μάς οδηγεί ξανά στο γνωστό μας "Απλωμα". </td></tr>
</table></td></tr>


<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>FgΜg, </b>2.10.2011
</p></td></tr>

<tr><td style="padding-left:25px;"><p class="pagetitlesm">2. Πορεία στην Άγια Βενεράντα</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/mnpt_Vener_0.jpg" border="0"></td></tr></table></td></tr>

<tr><td><p class="pagebody">
Και σε αυτόν τον απογευματινό μας περίπατο θα χρειαστούμε κάποιον που να γνωρίζει την περιοχή και να μας αναδείξει τους χώρους που θ' ανακαλύψουμε. Αυτή την διαδρομή ας την ονομάσουμε: Περίπατος στην «Άγια Βενεράντα». <br><br>

Θα ξεκινήσουμε από το πέτρινο θεατράκι της Βωλάξ και μετά από 2:30 περίπου ώρες θα βρεθούμε πάλι εδώ. Όσοι θέλουν να κάνουν αυτήν τη βόλτα, 
θα χρειαστεί να έχουν έναν ελαφρύ εξοπλισμό: γερά και κλειστά παπούτσια (αθλητικά ή trekking), συμβατικό ντύσιμο, ένα καλάμι ή ραβδί, 
ένα μπουκαλάκι νερό και –καλό θα ήταν– μια φωτογραφική μηχανή για να αποθανατίσουν την πανέμορφη φύση. Η διαδρομή αυτή ενδείκνυται κατά 
την περίοδο του Φθινοπώρου. <br><br>

Αφού βρεθούμε και ετοιμαστούμε, όλοι μαζί ξεκινάμε, με κατεύθυνση προς βορρά και σύντομα –με την βοήθεια και των πινακίδων– φτάνουμε στην 
ενορία του χωριού. Συνεχίζουμε πίσω από την εκκλησία, μέχρι την ποτίστρα, και προχωράμε στην ίδια κατεύθυνση μέχρι<em> "Του Βορακ' τ' 
Αλώνι"</em> ή το <em>"Άπλωμα"</em>, τον γνωστό χώρο επάνω σε μια μεγάλη πέτρινη πλάκα. Σημέρα, που έχει ανοιχτεί ο αγροτικός δρόμος αριστερά, 
μπορούμε να τον ακολουθήσουμε για να φτάσουμεστον στόχο μας. Εμείς όμως, θα σας οδηγήσουμε από το παλιό μονοπάτι που πήγαινε στο συγκεκριμένο 
εξωκλήσι. <br><br>

Βρισκόμαστε, λοιπόν, στο Άπλωμα. Αφού χαρούμε την φύση και την γύρω θέα, κατευθυνόμαστε προς την περιοχή με το όνομα «Τσαβαγιάννη της 
Μπίλιας». Δηλαδή, μόλις κατέβουμε από τα πέτρινα σκαλάκια του Απλώματος κάνει μια μικρή δεξιά παράκαμψη και σε 50 μέτρα, βγαίνουμε σε μια 
διχάλα. Επιλέγουμε το αριστερό μονοπάτι (αυτό που στο βάθος του βλέπει θάλασσα) και που πάει προς το χωριό Αγάπη (και όχι το δεξί δρομάκι 
που μας οδηγεί στο Βουνό).<br><br>

Το δρομάκι αυτό στενεύει κι’ άλλο, αλλά θα μας βγάλει σε ένα ίσιωμα όπου και χάνεται μέσα στις «μπαρακεριές». Από εδώ και πέρα δεν υπάρχει 
πλέον μονοπάτι. Θα ακολουθήσουμε την πορεία μας προς τα βορειοδυτικά (αριστερά δηλαδή). Μια σωλήνα νερού θα μας οδηγήσει μέχρι την Άγια 
Βενεράντα ή, κανονικά, Αγία Παρασκευή. <br><br>

Μπορούμε να είμαστε χαλαροί μέσα στην απλωσιά και να παρατηρούμε το περιβάλλον που είναι περίεργο και διαφορετικό μέχρι πάνω από την περιοχή 
«Γρίζα». Μια σχετικά δύσκολη κατηφόρα μας περιμένει, πριν ξαποστάσουμε στο μικρό αυτό εκκλησάκι. <br>
Η κατηφόρα αυτή τέμνεται από κάποιο παλιό μονοπάτι όπου είναι χτισμένο δεξιά και αριστερά με ξερολιθιά. Το περνάμε και συνεχίζουμε ενώ 
συγκλίνουμε σιγά-σιγά προς τα δεξιά. Στην πορεία, και σε μια ανηφόρα μπροστά μας βλέπουμε την πλαϊνή όψη του ναϊσκου της Αγίας 
Παρασκευής.<br><br>

Το εξωκλήσι ετούτο είναι πολύ παλαιό και μόλις πρόσφατα ανακαινισμένο. Η παλαιά εικόνα που φέρνει την λατινική ονομασία Sancta Veneranta, 
δεν βρίσκεται πια εδώ. Μια θεοσεβούμενη γυναίκα από το χωριό Αγάπη την βρήκε εκτεθειμένη στη βροχή, στον ήλιο και στις καιρικές συνθήκες 
και την πήρε στο σπίτι της. Οι βωλακίτες που είχαν αποφασίσει να φτιάξουν το παρεκκλήσι είχαν βγάλει το εικόνισμα από την εκκλησία αλλά 
για άγνωστους λόγους άργησαν να τελειώσουν τις εργασίες. Ήρθε ο χειμώνας, η κακοκαιρία και το εικόνισμα ξεχάστηκε. Έτσι η εικόνα μεταφέρθηκε 
σε άλλο χωριό. Πριν από καμιά εικοσαριά χρόνια η γυναίκα σκέφτηκε πως αντί η εικόνα να μένει στο σπίτι της, καλύτερα θα ήταν να την αφήσει 
στην «Βουρνιώτισσα» και εκεί να ευλαβείται. Έτσι έγινε, και βρίσκεται ακόμα εκεί με το λατινικό της όνομα.<br><br>

Σας προσκαλώ να ξαποστάσουμε λίγο στην αυλή του ξωκλησιού και να απολαύσουμε τη θέα που όντως είναι μαγευτική, οκτώ μήνες τον χρόνο 
καταπράσινη, πολύ διαφορετική από το τοπίο της Βωλάξ. Από κάτω, τον χειμώνα, τρέχει το νερό της Γρίζας που καταλήγει στους νερόμυλους 
του Αγαπίου. Τα χωριά Αγάπη και Σκλαβοχωριό, είναι ότι το καλύτερο για μια μακρινή φωτογράφηση. Το πράσινο του λαγκαδιού της Γρίζας, 
είναι πανέμορφο. Απέναντι βλέπουμε ίχνη από ενετικά πέτρινα μονοπάτια και ακόμη την ύπαρξη ενός πολύ παλιού εξωκκλησιού με βυζαντινές 
τοιχογραφίες, της Αγίας Σοφίας, που ανήκει στην ενορία του Αγαπιού. <br><br>

Σε αυτό εδώ τον τόπο δεν υπάρχει καμία ρύπανση ήχου ή περιβάλλοντος. Βρισκόμαστε μέσα στη φύση, στη σιωπή, στο φως και στον «καθαρό» αέρα. 
Ας αναπνεύσουμε βαθιά και ας κοιτάξουμε τον ορίζοντα. Όλα είναι ήρεμα και όμορφα. Καιρός για λίγη ξεκούραση… <br><br>                 

Έχουμε κάνει τη μισή διαδρομή, αλλά η επιστροφή θα μας ανταμείψει με το παραπάνω. Θα έχουμε την ευκαιρία να δούμε φωτισμένους ογκόλιθους, 
μέσα στο μπλε του ουρανού που λίγοι τους έχουν απολαύσει. Το στενό μονοπάτι μας οδηγεί στην ευωδιαστή Βάρδα και από εκεί ένας χωμάτινος 
αγροτικός ανηφορικός δρομάκος μάς οδηγεί προς τα Βρυσάκια, την Καυκάρα, και τέλος στου Βοράκι τ’ Αλώνι. Από εκεί, γρήγορα, θα βρεθούμε 
ξανά στο υπαίθριο θεατράκι από όπου ξεκινήσαμε. <br><br>

<strong>Την επόμενη εβδομάδα:</strong> Προτεινόμενη περιπατητική διαδρομή στον Πετριάδο.

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/PZP_VENERA01.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το καταπράσινο μονοπάτι λίγο πριν το ξωκλήσι της Αγ. Βενεράντας.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/PZP_VENERA02.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Η θέα απέναντι απο την εκκλησία.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/PZP_VENERA03.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το μονοπάτι που πάει στο Αγάπη περνάει από την άλλη πλευρά της Βενεράντας.</td></tr>
</table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>FgΜg, </b>13.10.2011
</p></td></tr>



<tr><td style="padding-left:25px;"><p class="pagetitlesm">3. Πορεία στον Πετριάδο</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/petriados01.jpg" border="0"></td></tr></table></td></tr>

<tr><td><p class="pagebody">
Και σε αυτόν τον απογευματινό μας περίπατο, όπως και στους προηγούμενους,, καλό θα ήταν να υπάρχει κάποιος μαζί μας που θα γνωρίζει την 
περιοχή και θα μπορούσε να μας αναδείξει τους χώρους και τα βράχια που θα ανακαλύψουμε. Αυτή την διαδρομή ας την ονομάσουμε: Περίπατος στον 
«Πετριάδο». Θα ξεκινήσουμε, όπως κάθε φορά, από το πέτρινο θεατράκι του χωριού και μετά από 2:30 περίπου ώρες θα βρεθούμε πάλι εδώ. Ισχύουν 
ότι έχουμε ήδη πει και, φυσικά, μην ξεχάσετε την φωτογραφική σας μηχανή.<br><br>

Aφού φτάσουμε στην ποτίστρα που βρίσκεται στον δρόμο προς τον Αγ. Μάρκο, θα πάμε αριστερά στην περιοχή «Καμπί» και θα πάρουμε, δεξιά, τον 
χωμάτινο δρόμο που πάει προς την Παναγία της «Καλαμάν». Πολύ γρήγορα θα χωθούμε/χαθούμε στο ιδιαίτερο τοπίο της Βωλάξ. Στο πέρασμά μας δεξιά 
και αριστερά βρίσκονται πελώριοι γρανιτένιοι ογκόλιθοι. Ο χωματόδρομος κατηφορίζει προς την περιοχή «Κούκ» (είναι ο χωμάτινος δρόμος για να 
πηγαίνουν τα αυτοκίνητα στην εκκλησία της Καλαμάν) και αποκαλύπτεται στο μάτια μας το τοπίο του «Πετριάδου». Στην περιοχή «Καστρί» θα 
αφήσουμε το χωματόδρομο για να πάρουμε το παλιό ανηφορικό δρομάκι (στα αριστερά) που έπαιρναν επί αιώνες οι χωρικοί για να πάνε με τα ζώα 
στα χωράφια τους. Ο παλιός δρόμος είναι πιο στενός αλλά αρκετά καλά διατηρημένος. Θα προχωρήσουμε ακόμη λίγο και θα  αρχίσει η ανηφόρα. 
Στην αρχή θα δούμε πέτρινα σκαλάκια κάτω από τα πόδια μας, και κάποια ίχνη από παλιά μελίσσια δίπλα στα βράχια.<br><br>

Ίσως αφού ανέβουμε λίγο, να μπορέσουμε να πάρουμε μερικές ανάσες για να κοιτάξουμε την εκκλησιά της «Καλαμάν» όπως και την απόσταση που 
αφήσαμε πίσω μας, προς το χωριό. Τα φρύγανα που υπάρχουν δεξιά και αριστερά από το δρομάκι μοσχομυρίζουν. Σε μικρή απόσταση, στα δεξιά μας, 
αποκαλύπτεται μια τεράστια κυρτή πλάκα από γρανίτη. Δεν είναι η μοναδική γύρο από το χωριό, είναι όμως εντυπωσιακή από το πελώριο μέγεθός της.
 Έχουμε ξεπεράσει τον λεγόμενο «Κ’πό» και βρισκόμαστε στη πλαγιά της ανηφοριάς του «Πετριάδου». Ο παλιός δρόμος είναι στρωμένος από γρανίτη. 
 Οι μάστοροι  εκείνης της εποχής δεν έχουν τίποτα να ζηλέψουν από τους σημερινούς. Κουράγιο ακόμα, λίγο ανηφόρα, και φτάνουμε στο πολύ όμορφο 
 και ήσυχο τοπίο του «Πετριάδου». <br><br>

Το μικρό δρομάκι που συναντιέται με τον χωματόδρομο που έρχεται από το χωριό του Φαλατάδου και που συνεχίζει προς την τοποθεσία «Καλαθάδο» 
μαρτυρεί πως αυτή η περιοχή κάποτε την εκμεταλλεύονταν οι καλαθοποιοί –δηλαδή, οι βωλακίτες, οι οποίοι σε αυτό τον χώρο (μετά το ποταμάκι 
και ανάμεσα από τις δύο φαλαταδιανές εκκλησίες Αγ. Γιάννης και Παναγία Θεοσκέπαστη), είχαν και ένα μικρό ξωκλήσι αφιερωμένο στον Χριστό 
Σωτήρα, που δυστυχώς δεν υπάρχει πλέον. <br><br>

Αφού ξεκουραστούμε λίγο, θα κάνουμε ένα μικρό γύρο μέσα στις «μπαρακεριές» του τοπίου με θέα προς την δύση, με το Βωλάξ μπροστά στα μάτια 
μας. Πριν φτάσουμε στο μικρό χείμαρρο που κατεβαίνει στη Παχιανάμο, θα ανέβουμε την «μπαρακεριά» για να πάμε προς την τοποθεσία που παλιά 
υπήρχαν μερικοί μικροί κήποι. Σήμερα δεν φαίνεται πια το παλιό μονοπάτι που υπήρχε την εποχή του 1950 (μέχρι αι την δεκαετία του '80), όμως, 
ελπίζω ότι αυτή η μικρή ελεύθερη διαδρομή να μας ξεκουράσει και να μας επιτρέψει να τραβήξουμε φωτογραφίες που θα συγκρατήσουν τις αναμνήσεις 
μας αυτές. <br><br>

Εδώ μπορούμε να ακούσουμε την... σιωπή, να δούμε τα περίεργα βράχια στον ορίζοντα, να φωνάξουμε με όλη μας τη φωνή και να ακούσουμε την 
ηχό μας, να βγάλουμε φωτογραφίες, να μην κάνουμε τίποτα... Στη συνέχεια, θα κόψουμε δρόμο ανάμεσα από τα βράχια, τα σκίνα και τα φρύγανα 
για να βγούμε χωρίς άλλη περιπέτεια στο δρομάκι, πλησίον της γρανιτένιας πλάκας που συναντήσαμε όταν ανεβαίναμε. <br><br>

Από αυτό το σημείο, η διαδρομή δείχνει γνωστή. Κατεβαίνουμε το δρομάκι μέχρι το «Καστρί». Αν δεν είμαστε πολύ κουρασμένοι, αξίζει να 
περάσουμε από την «Καλαμάν» και να κάνουμε μια μικρή στάση. Μπορούμε να καθίσουμε γύρο από ένα τραπέζι και να ακούσουμε τι λέει η παράδοση 
για την θαυματουργική εικόνα της Παναγίας ή να ανάψουμε κάποιο κεράκι για τους δικούς μας ανθρώπους. Η διαδρομή προς το χωριό από το παλιό 
μονοπάτι (όχι από τον χωμάτινο δρόμο της αρχής) είναι αρκετά εύκολη, σύντομη και ωραία. Θα περάσουμε κοντά στην Αγία Μαρίνα, και πολύ γρήγορα 
θα είμαστε στη θέση «Πετρακάκ’», και δεξιά ακολούθως στο «Καμπί» και, τέλος, στο σημείο από το οποίο ξεκινήσαμε. Εκεί, μπορούμε να κανονίσουμε 
την επόμενη πορεία μας. (Για να πάρετε άλλη μια ιδέα από την διαδρομή αυτή, δείτε το άρθρο μας «Περίπατος 2011» που υπάρχει παρακάτω στην 
ίδια σελίδα).

<br><br>

<strong>Την επόμενη εβδομάδα:</strong> Προτεινόμενη περιπατητική διαδρομή στην Παναγία της Καλαμάν.

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/petriad_02.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/petriad_03.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/petriad_04.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/petriad_05.jpg" border="0"></td></tr>
</table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>FgΜg, </b>20.10.2011
</p></td></tr>

<tr><td style="padding-left:25px;"><p class="pagetitlesm">4. Πορεία στην Καλαμάν</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/mnp_Kala_000.jpg" border="0"></td></tr></table></td></tr>

<tr><td><p class="pagebody">
Περνάμε στον τέταρτο, κατά σειρά, προτεινόμενο περίπατο σε περιοχές γύρω από το χωριό μας. Και εδώ, ο σκοπός μας είναι να αναπνεύσουμε καθαρό αέρα, να χαρούμε την ησυχία, να νιώσουμε την δύναμη του του χρόνου και να αισθανθούμε το μεγαλείο της φύσης. Αυτή την πεζοπορία θα την βαφτίσουμε: Περίπατο στην «Κιουρά Καλαμάν».<br><br>

Θα ξεκινήσουμε από το υπαίθριο πέτρινο θεατράκι του χωριού και μετά από 2 ώρες, περίπου, θα βρεθούμε πάλι στο σημείο της εκκίνησης. Θα πούμε για άλλη μια φορά τα εξής: Όσοι θέλουν να κάνουν αυτήν τη βόλτα, θα χρειαστεί να έχουν έναν ελαφρύ εξοπλισμό: γερά και κλειστά παπούτσια, συμβατικό ντύσιμο ανάλογα την εποχή και τις κλιματολογικές συνθήκες, ένα μπουκάλι νερό, και ένα καλάμι ή ένα ραβδί. Μπορείτε φυσικά να έχετε ένα σακίδιο με πρόχειρη τροφή και θα ήταν καλό να πάρετε μαζί σας φωτογραφική μηχανή.<br><br>

Ξεκινάμε με κατεύθυνση προς νότο και σύντομα θα φτάσουμε στην ποτίστρα κάτω από τον λόφο του «Πέτασσου» (την ποτίστρα αυτή την βλέπουμε στα αριστερά μας όταν ερχόμαστε στο χωριό). Εμείς, θα στρίψουμε αριστερά για το λεγόμενο «Καμπί». Συνεχίζουμε τον χωματόδρομο προς την «Κουκ»· δεξιά και αριστερά μπορούμε να εντοπίσουμε ξεχασμένους βράχους που ποτέ μας δεν είχαμε φανταστεί. Γρήγορα θα αισθανθούμε την σιωπή 
που βασιλεύει γύρω μας, μια άηχη μεγαλοπρέπεια. Πριν ξεκινήσουμε την κατηφόρα ας σταθούμε λίγο να αγναντέψουμε τον «Πετριάδο» (αριστερά επάνω), το ξωκλήσι της «Θεοσκέπαστης» και λίγο δεξιότερα (χαμηλά) το ιστορικό εκκλησάκι της «Καλαμάν», ο στόχος μας.<br><br>

Ο χωματόδρομος εύκολα θα μας κατεβάσει μέχρι τη ρεματιά που ξεκινάει από τον Φαλατάδο, περνάει από τη «Κουκ» και συνεχίζει μέχρι το «Αγάπη». Λίγο μετά τη ρεματιά θα συναντήσουμε σ’ αριστερά μας ένα στενό δρομάκι που ανεβαίνει στον «Πετριάδο» (βλ. προηγούμενη προτεινόμενη διαδρομή). Η τοποθεσία που βρισκόμαστε ονομάζεται «Καστρί». Εμείς θα συνεχίσουμε τον ίδιο χωματόδρομο, που περνά από τη «Λαγούδ», και φτάνει 
ως την «Καλαμάν». Ενδείκνυται μια μικρή στάση στην τελευταία στροφή πριν το τέλος του δρόμου. Από εδώ ας κοιτάξουμε προσεκτικά τα ομοιώματα που φωτίζονται στο ουρανό… Ας αφήσουμε για λίγο τη φαντασία μας να περιπλανηθεί κοιτάζοντας τις βραχώδες μορφές και μετά ας ανταλλάξουμε τις σκέψεις μας. Πολύ πιθανά να εκπλαγούμε από τα διάφορα χειροποίητα γλυπτά του Δημιουργού, με βάση το πως τα «βλέπει» ο καθένας μας. 
Νομίζω πως έτσι, το ενδιαφέρον μας θα ενισχυθεί και η φαντασία μας θα βοηθήσει να γευτούμε με όλες μας τις αισθήσεις την αξία του τοπίου.<br><br> 

Εύκολα μπορούμε να ανοίξουμε τη μεγάλη σιδερένια πόρτα που μας χωρίζει από την «Κιουρά  Καλαμάν». Στο εκκλησάκι αυτό, την θαυματουργική του εικόνα, ευλαβούνται όλοι οι βωλακίτες αλλά και πολλοί προσκυνητές της Τήνου και της Ελλάδας. Αφού καθίσουμε στην πέτρινη αυλή του παρεκκλησίου ας ακούσουμε τη λέει η παράδοση για το ξωκλήσι και τη θαυματουργική εικόνα της Αγίας Άννας με την νεογέννητη Παναγία που βρίσκεται δεξιά στον ναίσκο, και που αυτή έδωσε την ονομασία «Καλαμάν». Στο εσωτερικό του παρεκκλησίου εκτός από την εικόνα της Γέννησης της Παναγίας μπορούμε να παρατηρήσουμε το απλό αλλά ωραίο μαρμάρινο βήμα, έργο του Γιάννη Φιλιππότη από τον Πύργο, που φτιάχθηκε στην αρχή του Β' Παγκοσμίου Πολέμου.<br><br>

Εδώ και κάποια χρόνια μια μικρή πέτρινη σπηλιά, με το σιδερένιο άγαλμα της Παναγίας των Χαρίτων –και η οποία έχει έρθει από τη Θεσσαλονίκη– έχει τοποθετηθεί έξω από αυτόν τον ιερό χώρο. Η περιοχή είναι πολύ ωραία (έχει δεντροφυτευτεί εδώ και δυο δεκαετίες) και παλιά αποτελούσε την περιοχή με τα καλύτερα και τα περισσότερα αμπέλια που άνηκαν στην Εκκλησία. Ίσως μπορούμε να βγάλουμε μια αναμνηστική φωτογραφία πριν ρίξουμε μια τελευταία ματιά προς την «Παχυάν-άμμο» και τα «Περάματα»…<br><br>

Ώρα είναι να  επιστρέψουμε. Θα πάρουμε το μονοπάτι που πηγαίνει από τα χωράφια όπως συνηθίζουν να κάνουν οι χωρικοί για να πάμε στην «Αγία Μαρίνα» και από εκεί στην περιοχή «Πετρακάκη», προς την είσοδο του χωριού. Το μονοπάτι αυτό ξεκινάει απέναντι από την Κιουρά-Καλαμάν, από μια μικρή ξύλινη πόρτα, και καταλήγει σε μια άλλη ξύλινη πόρτα στην περιοχή Καμπί, εκεί που σήμερα στρίβουν τα λεωφορεία των επισκεπτών).<br><br>

Φτάνοντας στο «Καμπί» μπορούμε να επιλέξουμε  από ποιο δρόμο θα φτάσουμε στο θεατράκι. Κάποιοι, αν θέλουν, μπορούν να συνεχίσουν μια μικρή διαδρομή, για μισή ώρα περίπου. Είναι μια καλή ευκαιρία για να δουν τη θέα που απλώνεται, βόρεια του χωριού. Η διαδρομή είναι πολύ εύκολη, για μικρούς και μεγάλους. <br><br>

Θα πάμε μέχρι του «Βοράκι τ’ Αλώνι» ή «Άπλωμα», περνώντας δεξιά από το χωριό (από τον λεγόμενο περιφερειακό δρόμο). Από το «Άπλωμα» μπορούμε να κοιτάξουμε τη θέα που ξεδιπλώνεται μέχρι τη θάλασσα της «Κολυμπήθρας». Μπορούμε επίσης να θαυμάσουμε τον μεγάλο βράχο βοριοδυτικά του χωριού και να προσπαθήσουμε να του δώσουμε μια μορφή με την φαντασία μας. Αυτή την ώρα τα γύρω βουνά χρωματίζονται από το ηλιοβασίλεμα και ροδίζουν όλη την περιοχή σαν κάποιος επαγγελματίας καλλιτέχνης να έχει αποθανατίσει με τον χρωστήρα του τα δημιουργήματα του Δημιουργού. Ας μείνουμε σιωπηλοί και ας αφήσουμε να μας κυριεύσει το μεγαλείο της φύσης.   <br><br>
                                                                                                                             
Ήρθε η ώρα να επιστρέψουμε για να ξεκουραστούμε! Ας πιούμε κάποιο αναψυκτικό, μία μπύρα, και ας κουβεντιάσουμε για όσα είδαμε και για τις προσπάθειες που καταβάλαμε μαζί όλο αυτό το απόγευμα. Μπορεί ο ένας να δανείσει στον άλλο την φωτογραφική του μηχανή και να ξαναθυμηθούμε όλοι μας τον περίπατο αυτό. Καλή συνεχεία, μια άλλη φορά. <br><br>

Ακολουθούν κάποιες φωτογραφίες από τα τόσα ξωκλήσια που μπορεί κάποιος να δει αν βρίσκεται στην περιοχή της Κιουράς-Καλαμάν...

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Kala_001.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Η Κιουρά Καλαμάν.</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Kala_002.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Οι πίσω όψεις του Αγ. Μάρκου και της Αγ. Μαρίνας.</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Kala_003.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Η Θεοσκέπαστη όπως φαίνεται από την περιοχή "Καστρί".</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Kala_004.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Άλλα δύο ξωκλήσια που βρίσκονται στην ευρύτερη περιοχή και ανήκουν στο χωριό του Φαλατάδου.</td></tr>
</table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>FgΜg, </b>26.10.2011
</p></td></tr>


 <tr><td style="padding-left:25px;"><p class="pagetitlesm">5. Πορεία στην Παχιάν-Άμμο</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/mnp_Paxian_000.jpg" border="0"></td></tr></table></td></tr>

<tr><td><p class="pagebody">

Στο συγκεκριμένο απογευματινό περίπατο που σας προτείνουμε θα χρειαστούμε κάποιον που να γνωρίζει την διαδρομή γιατί εδώ και δεκαετίες πολλά 
σημεία από τα μονοπάτια έχουν κλείσει. Βέβαια, αν παρατηρήσουμε τα ίχνη που έχουν αφήσει πίσω τους τα αιγοπρόβατα, μπορούμε να φτάσουμε στον 
τελικό προορισμό μας και μόνοι μας. Αυτή την πεζοπορία ας την ονομάσουμε: Περίπατος στην «Παχιάν-Άμμο». Για μία ακόμη φορά, η αρχή της 
περιπέτειάς μας, ξεκινάει από το θεατράκι. Μετά από 2:30 ώρες περίπου θα βρεθούμε πάλι πίσω. <br><br>

Θα ξεκινήσουμε από το πέτρινο θεατράκι του χωριού Βωλάξ  και μετά από 2. 30 ώρες περίπου θα βρεθούμε πάλι εδώ. Όσοι θέλουν να κάνουν αυτήν 
τη βόλτα, θα χρειαστεί να έχουν έναν ελαφρύ εξοπλισμό: γερά και κλειστά παπούτσια (αθλητικά ή trekking), συμβατικό ντύσιμο, ένα καλάμι ή ραβδί, 
ένα μπουκαλάκι νερό και μια φωτογραφική μηχανή για να αποθανατίσουν την ιδιόμορφη φύση.<br><br>

Ξεκινάμε με κατεύθυνση προς βορειοανατολικά και περνάμε από το δρομάκι του μικρού κοιμητηρίου, όπου παλιά βρισκόταν η πρώτη ενορία του χωριού 
αφιερωμένη στη γέννηση τη Θεοτόκου. Γρήγορα συναντούμε το σταυροδρόμι με τον κεντρικό δρόμο του χωριού και περνάμε απέναντι (στον τσιμεντένιο 
δρόμο που περνάει μπροστά από το νεόδμητο σπίτι του Λουδοβίκου) με κατεύθυνση την «Κλάγκα». Ανάμεσα από τις δύο κολώνες της ΔΕΗ, επάνω στον 
περιφερειακό δρόμο, βλέπουμε ένα στενό δρομάκι που κατηφορίζει. Από εδώ, ξεκινάμε στο παλιό μονοπάτι που κατεβαίνει στην περιοχή «Ξυνάρια» 
για να μας οδηγήσει στην Παχιάν-Άμμο.<br><br>

Το στενό αυτό δρομάκι είναι κάθετα απότομο και, σε συγκεκριμένα σημεία, σχετικά δύσβατο. Δυστυχώς, χρειάζεται καθάρισμα από τα βάτα και 
κάποια σκουπίδια. Σε λίγο βρίσκουμε στα δεξιά μας έναν μικρό γκρεμισμένο στάβλο που δείχνει ότι είμαστε στον σωστό δρόμο! Σταδιακά, 
βρισκόμαστε σ’ ένα πρωτόγνωρο περιβάλλον μεταξύ ουρανού και γης. Μια δυνατή μυρουδιά βγαίνει από τα ρείκια, το θυμάρι, τους θάμνους και τα 
διάφορα φρύγανα που εμποδίζουν το πέρασμά μας. <br><br>

Μετά από μια μικρή πορεία αριστερά, προβάλει στα μάτια μας η κοιλάδα της Παχιάν-Άμμου, και πιο αριστερά το «Βουνό», με τους τεράστιους βράχους. 
Απέναντί μας είναι η περιοχή «Κλάγκα», πολύ γνωστή στους ντόπιους κυνηγούς! Προχωρώντας, περνάμε από ένα σημείο από λευκό φαγωμένο γρανίτη, 
και συνεχίζουμε να κατεβαίνουμε μέχρις ότου φτάσουμε κοντά σ’ ένα ρυάκι που ξεκινάει ψηλά, από το χωριό του Φαλατάδου.<br><br>

Αν έχουμε λίγο χρόνο μπορούμε να πάμε να θαυμάσουμε τους πεσμένους βράχους από το ύψωμα της «Κλάγκας». Το σημείο είναι εντυπωσιακό… Μετά σας 
προτείνουμε να κάνετε λίγο αριστερά όπως κατεβαίνουμε και να μπείτε μέσα στην «μπαρακεριά». Αξίζει τον κόπο να πάρετε 20 λεπτά για να 
ξεκουραστούμε αλλά και να εμπνευστούμε από τα δημιουργήματα της φύσης. Μια ομαλή και ξεκούραστη πορεία θα μας πάει μέχρι τον καταρράχτη,
 που τον Χειμώνα, το βουητό του, φτάνει μέχρι το χωριό. Το σημείο αυτό λέγεται «Καράβι». Για να φτάσουμε εκεί, πρέπει να περάσουμε το ρυάκι 
 με τα πλούσια φυτά που υπάρχουν στις «όχθες» του.<br><br>

Η επιστροφή παρουσιάζει κάποια πρόβληματα γιατί είναι πολύ ανηφορική. Μπορούμε να επιλέξουμε από δύο στενά μονοπάτια, με πιο εύκολο αυτό 
στα δεξιά μας που περνάει από το Βουνό. Πριν από όλα αυτά, όμως, ευκαιρία είναι να βγάλουμε μερικές αναμνηστικές φωτογραφίες που θα μας 
θυμίζουν την περιπλάνησή μας. Υπάρχουν αρκετές «ομπατές» και αρκετή ανηφοριά σε τοπίο πραγματικά μαγευτικό. <br><br>

Σιγά–σιγά, θα ανεβούμε από την «Τσαβαγιάννη» και θα φτάσουμε το δρομάκι που έρχεται από το «Βουνό». Κατευθυνόμαστε αριστερά, με πορεία προς 
το χωριό. Περνάμε σε λίγο την περιοχή «Καυκάρα» και συνεχίζουμε στο γνωστό μας «Άπλωμα». Εδώ επιβάλλεται μια μικρή στάση για να πάρουμε 
μια ανάσα αλλά και να δούμε για μια τελευταία φορά το τοπίο του χωριού Βωλάξ μέχρι πέρα, τα νερά της Κολυμπήθρας. Δεν χρειαζόμαστε πλέον 
καμιά βοήθεια για να επιστρέψουμε: ο χωμάτινος, στην αρχή, και πέτρινος, στην συνέχεια, δρόμος θα μας φέρει στην εκκλησιά του χωριού. Από 
δω και πέρα το θεατράκι είναι πολύ κοντά.  <br><br>

Όλοι μας χρειαζόμαστε μια μικρή ξεκούραση για να κουβεντιάσουμε όσα είδαμε και τις προσπάθειες που καταβάλαμε. Καλή δύναμη στην επόμενη 
πεζοπορία μας γύρω από το χωριό.

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Paxian_001.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το πρώτο κτίσμα που βρίσκουμε στον δρόμο μας.</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Paxian_002.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το μονοπάτι περνάει δίπλα από αυτό τον βράχο.</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Paxian_003.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το χωμάτινο μονοπάτι αλλάζει απότομα σε λευκό γρανίτη.</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Paxian_004.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Τα φυτά βγαίνουν μέσα από τα βράχια.</td></tr>
</table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnp_Paxian_005.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το χωριό ξεπροβάλλει μόλις φτάσουμε «στο Βοράκ' την Πλάκα».</td></tr>
</table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>FgΜg, </b>2.11.2011
</p></td></tr>

 <tr><td><p class="prologos"><em>Σκοπός αυτών των περιπατητικών διαδρομών είναι να ανακαλύψουμε την μαγεία του τοπίου της Τήνου, να επιστρέψουμε εκεί που ανήκουμε –στην φύση– και να κατανοήσουμε το μεγαλείο της· να μάθουμε τα σωματικά μας όρια, να αναπνεύσουμε τον «καθαρό» αέρα και να χαζέψουμε τον ταξιδιάρικο ουρανό. Ίσως έτσι να αγγίξουμε το πέρασμα του χρόνου περπατώντας εκεί που έζησαν οι πρόγονοί μας...</em></p>

<tr><td style="padding-left:25px;"><p class="pagetitlesm">6. Πορεία στον Μεγάλο Βράχο</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/HodrGremn01.jpg" border="0"></td></tr></table></td></tr>

<tr><td><p class="pagebody"> Πως περνάει ο καιρός... Θα είναι 40 χρόνια, περίπου, όταν κάποιος από την Σύρο με ρώτησε κοφτά «γιατί να πάω να δω το χωριό Βωλάξ;». Αισθάνθηκα, τότε, αμήχανα, και πριν προλάβω να απαντήσω, συνέχισε να με ρωτά: «Υπάρχει κάτι αξιόλογο να δω; Έχετε φτιάξει κάποιο εύκολο –πλακόστρωτο ίσως– δρόμο που να οδηγεί σε κάποιο μέρος, τόσο μοναδικό, ώστε να αξίζει να το δει κανείς;»<br><br>

Σαν απάντηση, ήθελα να του δείξω κάτι που δεν θα το έβλεπε εύκολα σε άλλο μέρος. Η πρώτη μου σκέψη ήταν να τον πάω να δει τον «Μεγάλο Βράχο» γιατί πράγματι είναι πολύ εντυπωσιακός. Όταν πήγα στο χωριό, σε μια συζήτηση με τους γονείς μου, τους ρώτησα την γνώμη τους για την διαδρομή αυτή που θα κατέληγη στον Μεγάλο Βράχο (ή "Χουντρό Γκρημνό" όπως τον έλεγαν οι κάτοικοι του χωριού). Η απάντηση, δυστυχώς, ήταν αρνητική. «Ο πιο εύκολος δρόμος», μου είπαν, «είναι από το πηγάδι αλλά θα βρεις τον μπελά σου». Εγώ, που έλειπα περίπου 20 χρόνια από το χωριό, δεν κατάλαβα αυτή την κατηγορηματική δήλωση. Η εξήγηση ήρθε αμέσως από τον πατέρα μου: «Η διαδρομή είναι δύσκολη. Θα πρέπει να περάσεις από τους τους κήπους του πηγαδιού. Εκεί σίγουρα θα γίνουν ζημιές και θα βρεθείς μπλεγμένος». Αυτά το σχόλια μου ήταν τόσο αποτρεπτικά που από τότε μέχρι σήμερα δεν είχα τολμήσει ποτέ να το επιχειρήσω. <br><br>

Πριν από μια δεκαετία, ένα μοναδικό λεύκωμα για τα βράχια του χωριού, είχε τον «Μεγάλο Βράχο» ως εξώφυλλο. Ακόμη και τότε, όμως, δεν τόλμησα (αλλά και δεν μου δόθηκε η ευκαιρία) να κάνω έναν περίπατο μέχρι τον μεγαλύτερο βράχο που υπάρχει γύρω από το χωριό. Σήμερα που έχει φτιαχτεί το θεατράκι, υπάρχουν περισσότερες και πιο εύκολες προσβάσεις ώστε να ξεπεραστεί το εμπόδιο αυτό, που από εκείνα τα χρόνια με βασανίζει και έχει μείνει χαραγμένο μέσα μου. <br><br>

Ας ονομάσουμε αυτή την πεζοπορία: Περίπατος προς τον «Μεγάλο Βράχο». Θα ξεκινήσουμε από το πέτρινο θεατράκι του χωριού και σε 1:30 ώρα περίπου– ίσως και λιγότερο– θα ξαναβρεθούμε πάλι στο ίδιο μέρος. Όσοι θέλουν να κάνουν αυτή τη βόλτα πρέπει να έχουν γερά και κλειστά  παπούτσια, ένα μικρό μπουκάλι νερό, μία φωτογραφική μηχανή και –γιατί όχι– ένα καλάμι ή ένα ραβδί.<br><br>

Ξεκινάμε με κατεύθυνση βορειοδυτικά μέσα από «του Φυρίγου». Σχεδόν άμεσα θα έχουμε μια άλλη αίσθηση για τον χώρο που βρισκόμαστε ενώ η υψομετρική διαφορά του εδάφους θα μας κρύψει σύντομα τα κτίσματα του οικισμού. Ο χώρος ξεκινάει με βράχια, σε τακτά σημεία, και σταδιακά η φύση αγριεύει.
Εδώ δεν υπάρχει κάποιο μονοπάτι από το παρελθόν. Απλώς, βαδίζουμε ελεύθεροι και αναλώνουμε περισσότερη ενέργεια. Υπάρχουν μικρά σημεία που δεν είναι προσπελάσιμα, οπότε ξαναγυρνάμε λίγο πίσω και ψάχνουμε μια νέα διαδρομή που θα μας οδηγήσει στον τελικό μας στόχο. <br><br>

Τα μόνο κτίσματα που υπάρχουν είναι κάποια "στάβλα" (δύο από αυτά ενώνονται μεταξύ τους) ενώ θα βρούμε και ένα σχεδόν κατεστραμένο αλώνι ανάμεσα σε αυτά. Στα δεξιά μας είναι το χωριό, και αριστερά μας κάτω είναι η «Λουμπ». Ανάμεσα σε αυτούς τους στάβλους, στα αριστερά, υπάρχει μια συστάδα με τρία μεγάλα βράχια. Η πέτρινη τρύπα που σχηματίζεται από αυτά, μας κατεβάζει 4-5 μέτρα πιο χαμηλά από το επίπεδο που βρισκόμαστε. Σ' αυτό το σημείο, αξίζει να γίνει μια μικρή παύση και να πάρουμε κάποιες φωτογραφίες.<br><br>

Συνεχίζουμε και, σε πέντε-έξι μέτρα, θα βρεθούμε μέσα σε έναν χώρο γεμάτο "βελάνους". Ακολουθούμε μια πορεία βορειοδυτικά, περνάμε πάνω από το λιβάδι της «Κορνάρ» και κατηφορίζουμε προς «του Κ'φού το λιβάδι». Βρισκόμαστε σε ένα μέρος γεμάτο από στρογγυλά βράχια. Ανάμεσα από αυτά στέκεται, εκατομμύρια χρόνια τώρα, ένας πελώριος βράχος. Το μέγεθός του, λένε οι βωλακίτες, ότι είναι μοναδικό σε όλη την περιοχή. Ίσως να έχουν δίκιο... <br><br>

<img src="http://volax.gr/uploads/jimel/old_site/images/HodrGremn02.jpg" border="0"><br><br>

Σας προσκαλούμε να ξαποστάσετε λίγο και να κάνουμε όλοι μαζί τον γύρο του βράχου. Για να μπορέσουμε να έχουμε την έννοια του μεγέθους, αξίζει να βγάλουμε κάποια φωτογραφία με έναν όρθιο άνθρωπο, ο οποίος θα αποτελέσει το μέτρο σύγκρισης. Γι’ αυτό ας προσπαθήσουμε να είναι στο φωτογραφικό κάδρο και ο άνθρωπος ολόκληρος αλλά και ο βράχος, έστω κι’ αν χρειαστεί ο φωτογράφος να μετακινηθεί αρκετά μέτρα πιο πίσω. <br><br>

Η άγρια φύση, η απόλυτη σιωπή, ο ιδιαίτερος φωτισμός και ο καθαρός αέρας τους χωριού είναι η μόνη μας συντροφιά. Ας αναπνεύσουμε βαθιά, ας κοιτάξουμε μακριά, πέρα προς τη ρεματιά της «Βάρδας», και θα νιώσουμε ότι όλα είναι καινούργια για τον καθένα μας. Αν σταματήσουμε για λίγο τις ομιλίες θα διαπιστώσουμε ότι βρισκόμαστε στο βασίλειο της σιωπής. Ο μόνος ήχος είναι αυτός του αέρα που περνάει ανάμεσα από τις σχισμές των βράχων, και μέσα στους αιώνες τους τρώει και τους κάνει στρογγυλούς. Βιώνουμε ένα ανθυποχιλιοστό του δευτερολέπτου μέσα στην ατέρμονη ιστορία της φυσικής μετάλλαξης...<br><br>

Σε λίγο, θα πρέπει να ξεκινήσουμε τον δρόμο της επιστροφής. Δεν θα ακολουθήσουμε τα χωράφια τοίχο-τοίχο που θα μας οδηγούσαν στο μονοπάτι που μας βγάζει απέναντι από τις γούρνες της Πηγής. Εμείς, θα συνεχίσουμε να κατεβαίνουμε βορειοδυτικά για να συναντήσουμε το χωματένιο δρομάκι που, κάποια στιγμή, αρχίζει να ανεβαίνει προς το χωριό από την πίσω του πλευρά. Στη συνάντησή μας με αυτόν το δρόμο θα βρεθούμε στη μέση της διαδρομής.<br><br>

Η επιστροφή είναι ελαφρώς ανηφορική αλλά με ένα σιγανό βηματισμό θα φτάσουμε σταδιακά μέχρι το «Άπλωμα». Και αυτή η πορεία θα μας φανερώσει νέα, περίεργα βράχια. Ο χαλαρός βηματισμός μάς δίνει την ευκαιρία να απολαύσουμε φωτισμένους ογκόλιθους μέσα στο μπλε του ουρανού που σκοτεινιάζει, με την σιγουριά ότι λίγοι τους έχουν απολαύσει. Αφού αφήσουμε δεξιά μας τα «Βρυσάκια» και, στη συνέχεια, αριστερά μας την «Καυκάρα», στο τέλος θα φτάσουμε στο γνωστό μας «Άπλωμα ή του «Βοράκι τ’ αλώνι». Εδώ θα κάνουμε μια στάση για να αγναντέψουμε το μοναδικό τοπίο, να προσπαθήσουμε να βρούμε που είναι ο «Μεγάλος Βράχος» και να θυμηθούμε τις πρώτες μας εντυπώσεις από το μέγεθός του.  <br><br>

Στη συνέχεια, ο γνωστός χωματόδρομος μάς οδηγεί στο χωριό. Πριν φτάσουμε στην ποτίστρα που πίνουν νερό τα ζώα, ένας παράξενος βράχος υπάρχει στα δεξιά μας. Μερικοί λένε γι' αυτόν πως μοιάζει μ’ ένα μανιασμένο κύμα έτοιμο να σκάσει·  άλλοι τον παρομοιάζουν μ’ ένα αφηνιασμένο ταύρο που επιτίθεται· ποιος ξέρει άραγε τι θα «δούμε» εμείς κοιτάζοντάς τον. Απέναντι από τη ποτίστρα (αριστερά όπως ερχόμαστε) και σε απόσταση περίπου 20 μέτρα, υπάρχουν μερικά μικρά βραχάκια. Όμως, πίσω από αυτά, κρύβεται μια μοναδική ομορφιά προς το φαράγγι που οι βωλακίτες ονομάζουν «Περάματα». Όποιος έχει ακόμη λίγο κουράγιο ας δώσει λίγο την προσοχή του και σ' αυτό. Είναι μια ιδιαίτερη, «μυστική» θέα που ακόμη και οι ντόπιοι δεν γνωρίζουν. Ελεύθερα επιστρέφουμε στο θεατράκι και έρχεται η ώρα να ξεκουραστούμε. Και του χρόνου κάπου αλλού!  

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>FgΜg, </b>16.11.2011
</p></td></tr>


 
 <tr><td><p class="prologos" style="padding-top:100px">Δεν θέλω να αρχίσω από την αρχή. Θέλω ν' αφήσω λίγο κενό. Να μου μείνει χώρος μήπως επιστρέψω ξανά σ' αυτό το κείμενο, όπως ο Κοντορεβυθούλης
 άφηνε πίσω του τα ψίχουλα για να μπορέσει να ξαναγυρίσει...<br><br> 

Μου έστειλες τις φωτογραφίες και εμφανίστηκα να σας ακολουθώ σε άλλο ένα ταξίδι που δεν έζησα... Όμως, στο πηγαινέλα του μυαλού μου, 
είχα βρεθεί εκεί. Είμαι σίγουρος!
</p></td></tr>


 <tr><td><p class="pagetitle"> Περίπατος 2011</p></td></tr>
<tr><td><p class="prologos">Αυτό το καλοκαίρι, η ομάδα Λ.Γ.Σ. μας άπλωσε το χέρι της και μας οδήγησε στην αθανασία μέσα από το παλιό μονοπάτι του Πετριάδου. Όταν κατεβήκαμε είχε ήδη έρθει το φθινόπωρο... Φυσάει στην Κουκ και η άμμος μπαίνει στα μάτια.</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="pagebody">Δεν βαρέθηκες να περπατάς ανάμεσα στα χωμάτινα αρχέγονα μονοπάτια; Δεν κουράστηκες να κοιτάς τα στρογγυλά βράχια σ' αυτόν τον άνυδρο τόπο; Αυτά τα βράχια, αυτό το τοπίο... Πάλι και πάλι και ξανά, σε κάθε άνοιγμα των ματιών, αυτά τα βράχια... Καλά, δεν λαχτάρησες κάτι διαφορετικό;<br><br>

Δεν με ακούς... Συνεχίζεις να ανεβαίνεις και να κατεβαίνεις. Να περπατάς και να χάνεσαι σε ένα ατέρμονο ταξίδι στην αθανασία. Να νομίζεις ότι ο Πετριάδος είναι ένα διαφορετικό μέρος. Ένα εξώκοσμο σημείο ανεξέλεγκτης δύναμης. Σου αρέσει να στέκεις αγέρωχη στην κορυφή του πιο ψηλού βράχου. Να πιστεύεις ότι έχεις κατακτήσει μια περίοπτη θέση στην βωλακίτικη αιωνιότητα. Να μας κοιτάς όλους από ψηλά πνιγμένη στο κόκκινο φως του δειλινού. Να χορεύεις ως ιέρεια επάνω στον μεγάλο βράχο και μετά να κάνεις βουτιά μέχρι τον Κηπό και το Καστρί.<br><br>

Πάρε κι εμένα απ' το χέρι που κουράστηκα εδώ κάτω. Μην με κοιτάς έτσι... Αλήθεια το λέω. Μου έλειψαν όλες εκείνες οι περιπλανήσεις. Μου έλειψε η μεγάλη βόλτα στο πουθενά. Πάρε με μαζί σου και οδήγησέ με σ' αυτές τις πέτρες, τις πλανεύτρες, τις μάγισσες! Περπάτησέ με ανάμεσα στα μεταξένια αγκάθια, στην ξεχασμένη γη. Θα σε ακολουθώ πιστά, πίσω από όλους τους άλλους. Τελευταίος. Θα δεις ότι δεν φοβάμαι τις απότομες χαράδρες και την δίψα της ερήμου. Θα δεις ότι περπατάω με τεράστιες δρασκελιές, σίγουρες· με σταθερές ανάσες, ρουφάω κάθε σημείο του τοπίου που βλέπουν τα μάτια μου. Τράβηξέ με κοντά σου και δείξε μου αυτή την κρυμμένη γη λίγο πριν εξαφανιστεί ο ήλιος του χωριού. Λίγο πριν χαθεί το καλοκαίρι και τελειώσουν όλα...</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_01.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_02.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_03.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011.JPG" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_05.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_04.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_07.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/perip2011_06.jpg" border="0"></td></tr>
</table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Λουκία Σιγάλα & LD, </b>1.10.2011
</p></td></tr>




 <tr><td>
 <p class="prologos"><font class="pagetitlesm" >Βωλάξ - Αγάπη</font><br>
 <b> Διάρκεια:</b> 3,5 χλμ. <br>
<b>Έναρξη διαδρομής:</b> Βωλάξ (πίσω πλατεία)<br>
<b>Προορισμός:</b> Αγάπη <br>
<b>Διάρκεια διαδρομής:</b> 1,5 ώρα<br>
<b>Πηγή πληροφοριών:</b> Κάρολος Μέρλιν, Charlotte Enzmann (Οργάνωση πεζοπορικών διαδρομών), «Φίλοι της Βωλάξ» 
</p></td></tr>
 
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Agapi.jpg" border="0"></td></tr></table></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="pagebody">
Πίσω από την εκκλησία του χωριού <b>Βωλάξ</b> υπάρχει μια πλατεία με ανεμολόγιο. Στο βάθος (στη στροφή) βλέπετε μια πέτρινη ποτίστρα για τα ζώα. Αυτό είναι το σημείο εκίννησής σας! Από αυτό το σημείο (αριστερά) ξεκινάει χωματόδρομος και σε 100 μέτρα βρίσκεστε στο <b>Άπλωμα</b>. Μια συστάδα από πέτρες με θέα τη θάλασσα, και από κάτω ένα μονοπάτι με σκαλιστά σκαλιά (δεξιά) που οδηγεί στην περιοχή <b>Καυκάρα</b>. Στην διχάλα διαλέξετε τον αριστερό δρόμο (δεξιά, θα οδηγηθείτε στην μεγάλη περιοχή <b>Σαββαγιάννη</b>. Βλ. κινέζικη φωτό στην αρχή: «Το μονοπάτι από την εκκλησία στο <strong>Βουνό</strong>» ). Στα 300μ θα περάσετε ένα χαμηλό τοιχίο. Ακολουθείστε πορεία 290ο για 150μ και περάστε τοιχίο όπου στρίβετε δεξιά στις 330ο. Κρατείστε κατηφορική πορεία ανάμεσα σε βράχους. Στα 300μ θα βρείτε εκκλησάκι αριστερά (στις 270ο) που λέγεται <b>Άγια Βενεράντα</b> και από το οποίο περνάτε για να βγείτε σε εγκαταλειμμένα παρτέρια και σε έναν περιστεριώνα (300μ) στο βάθος της κοιλάδας. Ακολουθήστε την κοιλάδα δεξιά έως την περιοχή <b>Κελάκια</b> (110μ) όπου στρίβετε αριστερά και περνάτε την κοίτη του ποταμού <b>(Κανάλα)</b>. Στο μονοπάτι που θα συναντήσετε στα 60μ στρίψτε δεξιά ακολουθώντας την κοιλάδα. Στα 300μ θα περάσετε γέφυρα και θα συνεχίσετε επί του κυρίως μονοπατιού. Στην διχάλα μετά από 320μ στρίψτε δεξιά και σύντομα θα συναντήσετε ένα δρομάκι που ακολουθείτε αριστερά έως το χωριό. Περπατήστε στα σοκάκια του χωριού <b>Αγάπη</b> και δείτε το ποταμάκι που το διασχίζει...  
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/monopatiab.jpg',710,550)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/monopatia.jpg" border="0"></a></td><!--<td style="padding-right:8px;"><a href="javascript: openWindow('images/magnisia04b.jpg',710,500)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/magnisia04.jpg" border="0"></a></td><td  style="padding-right:8px;"><a href="javascript: openWindow('images/magnisia03b.jpg',710,500)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/magnisia03.jpg" border="0"></a></td>--></tr></table></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Πηγή πληροφοριών υπήρξαν:</b><br>
Tinos-Bloc, Karsten Oelze & Harald R&ouml;ker, Gebro Verlag 2008<br>
www.vrahomania.gr/volax<br>
«Αναρρίχηση», ελληνική Bικιπαίδεια <br>
Eλληνική Ομοσπονδία Ορειβασίας-Αναρρίχησης

</p></td></tr>


<tr><td><p class="pagetitle">Η ξύλινη καλύβα</p></td></tr>
<tr><td><p class="prologos">Για τους λάτρεις της πεζοπορίας, γύρω από την Βωλάξ, υπάρχει πληθώρα επιλογών και αυτό κάνει το ταξίδι 
παραμυθένιο. Υπάρχει, όμως, ένα και μόνο μονοπάτι που περνάει δίπλα από μια ξύλινη καλύβα...</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/cabin_000.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Στα τέλη της δεκαετίας του '70, βάδισα μια φορά προς το στενό δρομάκι που πήγαινε προς το Αγάπη. Το λέω αυτό γιατί, όταν είμαστε παιδιά που γυρνούσαμε γύρω από το χωριό για εξερευνήσεις, δεν πηγαίναμε ποτέ σε εκείνα τα μέρη. Στα κοντινά ξωκλήσια ναι. Άγιο Μάρκο και Αγία Μαρίνα συχνά, αφού βρίσκονταν κοντά. Στα Περάματα μια-δυο φορές. Στον Πετριάδο επίσης. Αλλά από το Άπλωμα και κάτω, άντε να φτάναμε μέχρι 
τις Σαββαγιάννες και τα ριζά του Βουνού. <br><br>

Κι όμως, στα τέλη της δεκαετίας του '70, στον δρόμο που πήγαινε προς το Αγάπη είδα μια μικρή ξύλινη καλύβα. Σήμερα φαίνεται φυσιολογικό, αλλά τότε δεν ήταν: αν έβλεπες κάποιο στάβλο, έναν μικρό αποθηκευτικό χώρο, μια «καθ'κιά», αυτή θα ήταν φτιαγμένη με πέτρες  –ούτε καν με τούβλα– ή μέρος από συμπλέγματα βράχων. Μα ξύλα στην περιοχή δεν υπήρχαν. Μόνο πέτρες και βράχια. Δέντρα ελάχιστα και αυτά μίζερα και ταλαιπωρημένα από τον άνεμο. Η καλύβα ήταν πολύ μικρή σαν ένα σπιτάκι νάνου. Δεν ήταν τόσο μεγάλη για να μπαίνει μια οικογένεια αλλά δεν ήταν και αυτά τα ξύλινα σπιτάκια που πουλάνε για τους σκύλους!<br><br>

Κι όμως, ενώ είχα δει αυτή τη μικρή καλύβα, για χρόνια πίστευα πως ήταν μια φανταστική εικόνα, πως δεν υπήρξε ποτέ, παρά για κάποιους αδιευκρίνιστους λόγους είχε γεννηθεί και σφηνωθεί μόνο στο δικό μου μυαλό. Για χρόνια όταν την ανέφερα σε άλλα παιδιά από το χωριό δεν την ήξερε ή δεν την θυμόταν κανένας. Όλοι με ρωτούσαν που την είδα, αλλά δυστυχώς δεν μπορούσα να θυμηθώ που ήταν ακριβώς.<br><br>

Μέχρι που σταμάτησα να το μοιράζομαι με άλλους, παρά το γεγονός πως το ανακαλούσα πολλές φορές στη μνήμη μου (όταν περπατώ μόνος –και όταν ονειρεύομαι– θυμάμαι περίεργες εικόνες από μέρη και τοπία που είχα δει και μου έκαναν εντύπωση. Λίγο αλλαγμένα από το κανονικό αλλά μέρη αληθινά, τόποι που είχα δει ζωντανά και όχι σε φωτογραφίες περιοδικών...)<br><br>

Τα χρόνια πέρασαν. Κάποτε, στο βιβλίο "Σύντομες και Παράξενες Ιστορίες" του Μπόρχες, διάβασα αυτό: Στο Λι-Πο γράφει ότι, το Μινγκ Τανγκ ήταν ένα μαγικό κτίσμα, που εξασφάλιζε τη δύναμη του Σύμπαντος και είχε τη μορφή του. Σύμφωνα με τα παλαιά βιβλία, θα έπρεπε να είναι μια παράγκα με ψάθινη στέγη. Η αυτοκράτειρα Βου Χου δεν ανεχόταν τέτοια ταπεινοφροσύνη και ύψωσε ένα Μινγκ Τανγκ τεράστιο και μεγαλόπρεπο, που δυσαρέστησε τους ουρανούς. Κι όμως, το σύμπαν δεν ήταν τίποτε παραπάνω από μία καλύβα, γι' αυτό και οι ουρανοί άνοιξαν και, με δυνατή βροχή και τρομαχτικό αέρα, κατέστρεψαν το Μινγκ Τανγκ. Καλύτερα να εξαφανιστεί αυτό το κτίριο, σκέφτηκαν, και ας φανταστεί ο καθένας όπως θέλει το σύμπαν...<br><br>

Τέλος πάντων. Τον Χειμώνα που μας πέρασε, περπάτησα στον ίδιο δρόμο αλλά κάποια στιγμή έστριψα αριστερά, κάνοντας έναν μεγάλο κύκλο. Και εκεί αναθάρρησα: είδα μία παρόμοια καλύβα, μια ξύλινη κατασκευή από παλιές πόρτες και καφάσια, που δημιουργήθηκε γρήγορα και πρόχειρα ως στάβλος για τα αιγοπρόβατα. Θα την έφτιαξαν τα τελευταία χρόνια, που πολλοί απέκτησαν ζώα εκτροφής, για να παίρνουν τα χρήματα από τις κοινοτικές αποζημιώσεις... Λογικά, μάλιστα, πρέπει να ανήκει σε κάτοικο απ' τον Κουμάρο.<br><br>

Σίγουρα δεν ήταν η παλιά –είπαμε, εκείνη ήταν πολύ μικρή– αλλά έσπευσα να την φωτογραφήσω για να πείσω και τον πιο δύσπιστο ότι το «σπιτάκι» αυτό υπάρχει και δεν είναι αποκύημα της φαντασίας μου! Τώρα, μάλιστα, που σταματούν οι αποζημιώσεις, μπορεί να την γκρεμίσουν και να πάψει η ύπαρξή της! Να το λέω στο μέλλον και να μην θυμάται κανείς τίποτα...<br><br>

Γι αυτό, προσθέτω κι άλλες εικόνες με καλύβες, «cabins» που είχανε οι "μαύροι" στον νότο της Αμερικής. Eπισυνάπτω –με χαιρεκακία– την «καλύβα του μπάρμπα-Θωμά», για να σας μπλέξω και να αναρωτιέστε... Γιατί αν εγώ έχασα τον χώρο, εσείς αξίζει να χαθείτε στον χρόνο. Το σύμπαν μας δίνει την άδεια...
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/cabin_001b.jpg',483,640)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_001.jpg" border="0"></a></td><td style="padding-right:8px;"><a href="javascript: openWindow('images/cabin_002b.jpg',483,640)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_002.jpg" border="0"></a></td><td  style="padding-right:8px;"><a href="javascript: openWindow('images/cabin_003b.jpg',483,640)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_003.jpg" border="0"></a></td><td><a href="javascript: openWindow('images/cabin_004b.jpg',510,385)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_004.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/cabin_005b.jpg',650,400)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_005.jpg" border="0"></a></td><td style="padding-right:8px;"><a href="javascript: openWindow('images/cabin_006b.jpg',710,496)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_006.jpg" border="0"></a></td><td  style="padding-right:8px;"><a href="javascript: openWindow('images/cabin_007b.jpg',610,438)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_007.jpg" border="0"></a></td><td><a href="javascript: openWindow('images/cabin_008b.jpg',646,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/cabin_008.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Ιρανόν, </b>21.03.2011
</p></td></tr>

<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

