<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>


<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">


<tr><td><p class="pagetitle">Si tu vas a Tinos n oublis pas de passer par Volax</td></tr>
<tr><td><p class="prologos">Eίναι γνωστό ότι η ικανότητα μάθησης επηρεάζεται από τα ερεθίσματα και την αλληλεπίδραση με το περιβάλλον. Σε μια από τις πιο επαινετές διδακτικές επιλογές των Μαριανών Αδελφών είναι και το ετήσιο ταξίδι στην Tήνο, μαζί με μαθητές των Λεοντείων Λυκείων. </p></td></tr>

  <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Fre_27062013_05.jpg" border="0"></td></tr></table></td></tr>


<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">To ταξίδι στον κόσμο της γνώσης περνάει μέσα από δεκάδες σταθμούς: τις τέχνες και τον πολιτισμό, την πίστη και τις παραδοσιακές αξίες, την απέραντη φύση με τα αρώματα, τα χρώματα, την ποίηση... Kαι αυτό το υπέροχο ταξίδι της μόρφωσης δεν τελειώνει ποτέ: είναι μια αέναη προσπάθεια απόκτησης ή, καλύτερα, κατάκτησης γνώσης, δεξιοτήτων και εμπειριών. Eμπειρίες μάθησης που ακολουθούν τα παιδιά σε όλη τη διάρκεια της ζωής τους. <br><br>

Aνάμεσα, λοιπόν, στις δράσεις που πραγματοποίησαν τα νέα παιδιά και οι συνοδοί τους, ήταν και η επίσκεψή τους στο μικρό και φιλόξενο χωριό μας (27.06.2013). Oι όμορφες φωτογραφίες του frère Gérard παρασύρουν κι εμάς...<br>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Fre_27062013_01.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Mαζί στο θέατρο για μια αξέχαστη παράσταση!</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Fre_27062013_02.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Τα λουλούδια και τα παιδιά ομορφαίνουν το χωριό</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Fre_27062013_03.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Σε ένα χωριό που είναι χαμένο στο πουθενά: απαραίτητος ο προσανατολισμός</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Fre_27062013_04.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Όλοι οι καλοί χωράνε</td></tr>
</table></td></tr>

<tr><td><p class="epilogos">
<b>Mε την αρωγή του fr. Georges,</b> 11.07.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Θεριναί εκδηλώσεις</p></td></tr>
 <tr><td><p class="prologos">Συνεχίζοντες στην συνηθισμένη τακτική της ιστοσελίδος μας, καταγράφωμεν όλας τας θερινάς εκδηλώσεις εις το χωρίον Βώλαξ (θέρος του 2012).</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/27_07_par01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody"><strong>10 Ιουλ. Θέατρο Σκιών «Αθανασίου»</strong><br>
10 Ιουλίου. Εις εποχάς παλαιοτέρας την ψυχαγωγίαν συνοικιών τινών ανελάμβανεν ο Καρακιόζης μετά του αχωρίστου αυτού συντρόφου Χατζή-Αϊβάτη. Τελευταίως πως, ο αντιπρόσωπος του θεάτρου της Ανατολής άρχισε να αναγεννάται εκ της τέφρας του. Ο αθηναϊκός θίασος της οικογενείας Αθανασίου, όστις ορκισθείς προς αυτήν την κατεύθυνσιν, ανέλαβε με επιτυχία το βάρος της παραστάσεως.<br><br>

 <img src="http://volax.gr/uploads/jimel/old_site/images/27_07_par02.jpg"><br><br>

<strong>27 Ιουλ. Τριήμερος εορτή λογοτεχνίας (Βώλαξ: δεύτερη ημέρα)</strong><br>
Απόσπασμα εκ του τοπικού τύπου:<em>«[...] Είναι πολύ τολμηρόν ίσως να εκφέρωμεν κρίσεις εις λεπτομερείας καθόσον αυτό απαιτεί κάποιαν οπωσδήποτε λογοτεχνικήν ειδικότητα, δυνάμεθα όμως να τονίσωμεν και να εξωτερικεύσωμεν με κάθε μέσον που κατέχωμεν, την δόνησιν των αισθητικών μας χορδών την οποίαν ησθάνθημεν εις την εμφάνισιν των Κυριών. [...] Ουδείς θα αρνηθεί ότι η ανάγνωσις αύτη των ποιημάτων απετέλεσε μίαν καθαράν αισθητικήν απόλαυσιν, μίαν αισθητικήν όασιν εις ένα τόπον έρημον λογοτεχνικών απολαύσεων. Και δεν ομιλούμεν φυσικά για το φιλόξενον χωρίον του Βώλακος».</em><br><br>

 <img src="http://volax.gr/uploads/jimel/old_site/images/2_08_par01.jpg"><br><br>
 <img src="http://volax.gr/uploads/jimel/old_site/images/2_08_par02.jpg"><br><br>

<strong>2 Αυγ. Παρουσίασης καλαθοπλεκτικής τέχνης</strong><br>
Δελτίον τύπου: <em>«Παρουσίασις-σκιαγράφησις της καλαθοπλεκτικής τέχνης υπό του καθηγητού και συμπολίτην μας κ. Ιακώβου Βίδου εις ένα αρχαιοπρεπές θέατρον ιδεώδους κατασκευής που επιτρέπει να βλέπουν ανέτως όλοι οι θεαταί! Εκ παραλλήλου, τέσσερις λαϊκοί καλλιτέχναι δημιουργούν κάνιστρα, πανέρια και άλλα χρηστικά αντικείμενα μετά καλάμων και ιτέων εμπρός εις τα όμματα του φιλομαθούς κοινού».</em><br><br> 

 <img src="http://volax.gr/uploads/jimel/old_site/images/5_08_par01.jpg"><br><br>

<strong>5 Αυγ. Ραδιοφωνικόν θέατρον: «Μια Ιταλίς εις την Κυψέλην»</strong><br>
Δελτίον τύπου: <em>«Πανηγυρική έναρξις των ραδιοφωνικών θεατρικών παραστάσεων με την παράστασιν των κκ. Τσιφόρου-Βασιλειάδη "μία Ιταλίς εις την Κυψέλην". (Το έργο λέγεται μάλιστα ότι θα μεταφερθεί προσεχώς εις τας κινηματογραφικάς αθηναϊκάς αίθουσας!) Με κτυπητάς ειδοποιήσεις ανηγγέλθη εις το νοήμον κοινόν η έναρξις της παραστάσεως. Όσο δια την τεχνικήν υποστήριξην, ήτο εφάμιλλη των καλυτέρων ιαπωνικών· η τελευταία λέξις της τεχνικής και της προόδου. Με επαναστατικόν δια την Ελλάδα σύστημα ηλεκτροκινήτου μηχανήματος παραγωγής ήχου, αδιακόπου θερινής λειτουργίας. Με εκπληκτικόν φωτισμόν που λίαν προσφάτως ξεσήκωσε τας τοπικάς αρχάς! ("που 'σαι ρε άρχοντα;")»</em><br><br> 

 <img src="http://volax.gr/uploads/jimel/old_site/images/6_08_par01.jpg"><br><br>
 <img src="http://volax.gr/uploads/jimel/old_site/images/6_08_par02.jpg"><br><br>
 <img src="http://volax.gr/uploads/jimel/old_site/images/2_08_par00.jpg"><br><br>

<strong>6 Αυγ. Παρουσίασις ιστοριών του σεβαστού ιερέως Δον Γιώργη Φυρίγου</strong><br>
Απόσπασμα εκ του τοπικού τύπου: <em>«[...] Μετά το πέρας των παρουσιάσεων του κ. Βίδου και του λόγου του πατρός Ψάλτου, διαβάσθηκαν υψηλοφώνως αποσπάσματα από την πρόσφατην εκδοτικήν προσπάθειαν, η οποία ήτο πλήρης γελώτων, κωμικών επεισοδίων και ξεκαρδιστικών σκηνών. Ο ικανοποιητικός προσελθών κόσμος εγέλασε ιδιαιτέρως με τα παθήματα και τις ιστορίες του δαιμόνιου ιερέως, ενώ η όλη παρουσίασις εχειροκροτήθη παταγωδώς!»</em><br><br>

 <img src="http://volax.gr/uploads/jimel/old_site/images/8_08_par01.jpg"><br><br>

<strong>8 Αυγ. Φυσιολατρία πέριξ του Βώλακος</strong><br>
ΑΠΕ 10: Την Τετάρτην 8 τρέχοντος, πλέον των 20 ατόμων, ορμώμενων εξ Αθηνών και αλλοδαπής μαζί με έτερα επίλεκτα μέλη της τηνιακής κοινωνίας, εξέδραμον εις την περιοχήν Βουνόν, πλησίον του χωρίου Βώλακος. Το πρόγραμμα περιελάμβανεν αναχώρησιν εκ του θεάτρου την 7 μεσημβρινήν, άφιξιν εις Σαββαγιάννην την 7 και 20' με ανάπαυσιν εικοσαλέπτου/ημισείας ώρας εις διαφόρους τομείς της πορείας. Ηκολούθησε αναρρίχησις εις την κορυφήν του λόφου ενώ η περιήγησις ήτο δίγλωσσος εις τινα σημαίνοντα σημεία της. Εις τον βράχον καλούμενον και Αετόν ετραβήχθησαν πλήσται όσαι φωτογραφίαι. Μετά την κάθοδον ΔΕΝ επηκολούθησε γλέντι και ΔΕΝ κατήλθον οι εκδρομείς εις τας παρακείμενας ταβέρνας. Κατά την 9ην εσπερινήν επέστρεψαν κατενθουσιασμένοι μεν, ησύχως δε, εις τα σπίτια των.<br><br> 

 <img src="http://volax.gr/uploads/jimel/old_site/images/9_08_par00.jpg"><br><br>

<strong>9/10 Αυγ. Διήμερος Θερινή Κατασκήνωσις</strong><br>
Απόσπασμα λόγου του συμπαθούς μπαρμπα-Μήτσου: <em>«[...] Δια τούτο, το πρόγραμμα της αγωγής του προσκοπισμού συνίσταται εις την καλλιέργειαν των ενεργητικών δυνάμεων των παίδων, τον εθισμόν τρόπον τινα εις την πειθαρχίαν, την εμβολήν της αγάπης της υπαίθρου, την υγιεινήν δίαιταν, την απόκτησιν ορισμένων πρακτικών γνώσεων και την ανάπτυξιν των ηθικών αρχών της φιλαλληλίας, της μεγαλοφροσύνης και της αυτοθυσίας. Ωφείλωμεν να προσφέρουμε τούτα εις τους νέους του χωρίου μας! ―Λίγο νερό ρε παιδιά...»</em><br><br>

 <img src="http://volax.gr/uploads/jimel/old_site/images/14_08_par00.jpg"><br><br>
 <img src="http://volax.gr/uploads/jimel/old_site/images/14_08_par01.jpg"><br><br>
 <img src="http://volax.gr/uploads/jimel/old_site/images/14_08_par02.jpg"><br><br>

<strong>14 Αυγ. Ραδιοφωνικόν θέατρον: «Η Παγίς»</strong><br>
Δελτίον τύπου: <em>«Μυστήριον εξακολουθεί να καλύπτει τον διχασμό τινος ανθρώπου μετά αγνώστου γυναικός η οποία ισχυρίζετω ότι ήτο μνησθή του, την στιγμή που ούτoς ουδόλως την γνωρίζει. Απεχθή εγκλήματα ακολουθούν την αστυνομική αυτή περιπέτεια με την καταιγιστική εξέλιξη. Ο τελειότερος αστυνομικός οργανισμός του κόσμου, η Σκώτλαντ Γυάρντ, δίδει την καλυτέραν προστασίαν εις το Λονδίνον! Συμβαίνει όμως το ίδιον εις τα περίχωρα της Γαλλίας; Η «Παγίς» του Ροβέρτου Τομά! Ένα θεατρικό έργο που θα σας συνταράξει!»</em><br><br>

 <img src="http://volax.gr/uploads/jimel/old_site/images/16_08_par01.jpg"><br><br>

<strong>16 Αυγ. Ραδιοφωνικόν θέατρον: «Ο Αρχοντοχωριάτης»</strong><br>
Μία έκτακτος ραδιοφωνική παράστασις μέσα από την πρώιμην δραματουργίαν του «βασιλέα της κωμωδίας» Μολιέρου, έλαβε χώρα εις το θέατρον του χωρίου Βώλαξ, Τήνου. Εξόχως σημαντική η δραστηριοποίησις τριών επιφανών συμπολιτών μας προεξάρχοντως αύτης ο αγαπητός μας Γεώργιος Ρήγας.<br><br> 

 <img src="http://volax.gr/uploads/jimel/old_site/images/17_08_par00.jpg"><br><br>
 <img src="http://volax.gr/uploads/jimel/old_site/images/17_08_par01.jpg"><br><br>
 <img src="http://volax.gr/uploads/jimel/old_site/images/17_08_par02.jpg"><br><br>

<strong>17 Αυγ. Θέατρο Σκιών «Νταγιάκου»</strong><br>
ΑΠΕ 18: Ουδέποτε θεατρική παράστασις ομίλησε τόσο πολύ εις την ψυχήν του λαού, όσο αύτη του Καραγκιόζη! Αι ευφυολογίαι του Ιωάννου Νταγιάκου κατενθουσίασαν τους παίδας και τους συνοδούς των. Ουδέν τυχαίο ότι επί παλαιού σταύλου ανερριχήθησαν νεαρά άτομα καταχειροκροτούντα τις αστειότητες του Καραγκιοζοπαίκτου.<br><br>

<strong>20 Αυγ. «Μάγου» Μυρτίλου ταχυδακτυλουργίαι </strong><br>
Διεθνής Υπηρεσία Ειδήσεων: Επειδή επ' εσχάτων, το φαινόμενον κρουσμάτων μαγγανείας, πνευματιστικών υποβολών (υπνωτισμοί) και τελικώς αγυρτείας εκ μέρους στιγνών τινων και αδιστάκτων απατεώνων λαμβάνει υπέρ ποτε άλλοτε σοβαράς διαστάσεις είμεθα επιφυλακτικοί. Πλην όμως, ο νεαρός «μάγος» Μυρτίλος ήτο χαρακτήρ σοβαρός και εις την παράστασίν του απολαυστικός. Με συναίσθηση ευθύνης επαρουσίασε εις το κοινόν μία πνευματιστική τρόπον τινα εσπερίδα με πλείστα ταχυδακτυλουργικά πειράματα κατάλληλα δια την νεότηταν. Και είναι αλήθεια ότι μ' όλο το υπάρχον κρύο προσήλθεν πλήθος κόσμου.<br><br>

<strong>24 Αυγ. Παιδικόν Θέατρον</strong><br>
Παρά πάσαν την απειληθείσαν θύελλαν, ο καιρός μετεβλήθη αποτόμως εις γαληνιαίον κατά τας εσπερινάς ώρας, επιτρέψας την εκτέλεσιν της προαναγγελθείσης παιδικής παραστάσεως. Φευ, όμως, δεν δυνάμεθα ακόμη να γνωρίζωμεν τι επαρουσίασε εις το κοινόν ο θίασος Ι. Χριστοπούλου, διότι βρισκόμεθα ήδη εις τας Αθήνας.<br><br>

<strong>27 Αυγ. Θέατρο Σκιών «Αθανασίου»</strong><br>
ΑΠΕ: Μίαν μεγάλην επιτυχίαν εσημείωσε χθες την εσπέραν ο θίασος Αθανασίου (ο καραγιοζοπαίκτης ήτο αδελφός εκείνου που ενεφανίσθη κατά την ανάλογην της 10ης Ιουλίου, εις τον ίδιον χώρον). Η εμφάνισης του κ. Αθανασίου και η τέχνη του εις το Θέατρον Σκιών ικανοποίησαν την φήμη ην είχε προ της ελευσεώς του. Για μίαν ακόμην φοράν χαρήκαμε την επίσκεψίν μας εις τούτον τον ευλογημένον τόπον του Αρχιπελάγους. Δια το νέον έτος ίδωμεν...
</p></td></tr>

<tr><td><p class="epilogos">
<b>κείμενον-ρεκλάμαι: Λεοπόλδος Δυστάλ</b> 31.08.2012<br>
<b>φωτογραφίαι: Ν+Δ+Δ</b>
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

 <tr><td><p class="pagetitle"> 2ο Λογοτεχνικό Φεστιβάλ</p></td></tr>
<tr><td><p class="prologos">Με μεγάλη επιτυχία πραγματοποιήθηκε από το λογοτεχνικό πολιτιστικό σωματείο «Κοινωνία των (δε) κάτων», το 2ο Διεθνές Λογοτεχνικό Φεστιβάλ Τήνου, στις 28-30 Ιουλίου στην Τήνο. Όπως και πέρυσι, την δεύτερη μέρα η εκδήλωση έγινε στο χωριό μας. Οι συμμετέχοντες απήγγειλαν αποσπάσματα από τα έργα τους και η βραδιά δεν έκλεισε (ευτυχώς) με παραδοσιακή μουσική και χορούς, όπως πέρυσι. Διοργανωτής του Φεστιβάλ είναι ο  Ντίνος Σιώτης, ο οποίος συνέχισε για δεύτερη χρονιά την πολλή σημαντική προσπάθειά του, προκειμένου η Τήνος να προβάλλεται διεθνώς σαν πολιτιστικό και λογοτεχνικό κέντρο και όχι μόνο σαν τόπος προσκυνήματος.</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/logo001 2011.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">

<b>Παρασκευή 29 Ιουλίου 2011</b><br>
Ας τα πάρουμε, όλα με την σειρά:<br><br>

<b>20:58</b><br>
Έναρξη της δεύτερης ημέρας του φεστιβάλ. Χώρος; Tο θεατράκι της Βωλάξ. Μιά κοπέλα διαβάζει στίχους από το ποίημα του Ελύτη <em>«Το Φωτόδεντρο και η Δέκατη Τέταρτη Ομορφιά»</em>. Η βραδιά ξεκινά. Ο Τήνιος ποιητής και δημιουργός της «Κοινωνίας των (δε)κάτων» Ντίνος Σιώτης, λέει κάποια λόγια για το 2ο Διεθνές Λογοτεχνικό Φεστιβάλ Τήνου, ευχαριστεί θερμά το χωριό και τους θεατές, και παρουσιάζει τους συγγραφείς που θα παρουσιάσουν μέρος από την δουλειά τους, ενώ μας εξηγεί για την μη άφιξη του Φερνάντο Αραμπάλ και της Κατερίνας Αγγελάκη-Ρουκ. Στο τέλος της βραδιάς, θα αποδειχτεί ότι δεν έλειπε τίποτα και κανένας.<br><br>

<b>21:07</b><br>
Ο κόσμος συνεχίζει να προσέρχεται· ο Τατσόπουλος πίνει Φιξ στις κερκίδες. Όλα είναι έτοιμα. Ο πολυγραφότατος Δημήτρης Καλοκύρης είναι ο πρώτος συγγραφέας που παρουσιάζεται. Χάρη στην φιλική του σχέση με τον Ντίνο Σιώτη, το ιδιαίτερο χιούμορ του (ακόμη σκέφτομαι εκείνον τον τάφο με την επιγραφή «επιστρέφω αμέσως»...), και τις σωστές επιλογές από το σύνολο της δουλειάς του (με πρώτο, το ποίημά του με τον τίτλο «Παγκόσμιο») μας ζεσταίνει αμέσως και αποτελεί την καλύτερη εισαγωγή για αυτό που θα επακολουθήσει.<br><br> 

<b>21:23</b><br> 
Την σκυτάλη παίρνει ο Κύπριος πεζογράφος Τεύκρος Μιχαηλίδης (λαμπρός μαθηματικός –διδάκτωρ– και μέλος της Ελληνικής Λέσχης Συγγραφέων Αστυνομικής Λογοτεχνίας). Μας διαβάζει ένα απόσπασμα από το βιβλίο του <em>«Πυθαγόρεια Εγκλήματα».</em> Η ανταπόκριση του κόσμου (167 άτομα μετρήσαμε στις κερκίδες) είναι θετική.<br><br>

<b>21:37</b><br> 
Ο Μιχαηλίδης υιός, παίρνει τον λόγο από τον πατέρα του. Μαθαίνουμε για έναν σπάνιο μαθηματικό πάπυρο, του 16ου αιώνα π.Χ., από τον Αιγύπτιο αρχιερέα Αχμές, που συνέλεξε 84 λυμένα προβλήματα. Ένα υπαρκτό πρόσωπο, ένας υπαρκτός πάπυρος σε ένα αστυνομικό-ιστορικό μυθιστόρημα με φόντο τα μαθηματικά... Ενώ φαίνεται οξύμωρη η σχέση μαθηματικών και λογοτεχνίας, όλα δείχνουν να ταιριάζουν σαν κομμάτια ενός δουλεμένου παζλ. Το λάτρεψα! Ο Απόστολος Δοξιάδης δικαιώνεται... <br><br>

<em>Τι είναι καλύτερο, αναρωτήθηκε,<br>
να μπορείς ν’ ανέβεις την πυραμίδα και να μην ξέρεις να τη μετρήσεις<br>
ή να ξέρεις να τη μετρήσεις και να μη μπορείς ν’ ανέβεις;</em><br><br>

<b>21:48</b><br> 
Κατ' αρχάς να αναφέρω ότι αισθάνομαι ένα δέος για τον Κινέζικο πολιτισμό: Από την καλλιγραφία του Γουάνγκ Σιτζί και την γραφή της κίτρινης Αυλής μέχρι την αναγνωρίσιμη ζωγραφική του Κι Μπάισι· από τα υπέροχα ποιήματα του Λι Μπάι μέχρι τις σύγχρονες εικονικές ταινίες του Ζαν Γιμού. Αγαπώ τον κινέζικο πολιτισμό επειδή εκτιμά την ποιότητα του χρόνου, το τσάι, το μετάξι, το κλαδί μιας δαμασκηνιάς, τον βλαστό του ινδοκάλαμου. O Γουάνγκ Τζιαχσίν, καθηγητής της κινεζικής γλώσσας στο Πανεπιστήνιο Ρενμίν του Πεκίνου, είναι ένας από τους σημαντικότερους ποιητές της σύγχρονης Κίνας και απέδειξε –για άλλη μια φορά– ότι είχα δίκιο...<br><br>

Η απαγγελία στην άγνωστη σε μένα κινεζική γλώσσα, με ταξίδεψε στην ύψιστη ακμή της Δυναστείας των Τάνγκ. Η <em>«Etude»</em> με διεισδύει. Ο <em>«Σκορπιός»</em> και το <em>«Κιτρολέμονο»</em> με ενθουσιάζουν. Όλα, τόσο ευαίσθητα και τόσο δυνατά. Μια βόλτα σε μακρινούς αλλά οικείους τόπους, εκεί που η σιωπή μπορεί να κάνει τον μεγαλύτερο θόρυβο. Η <em>«Αφιέρωση στην Έμιλυ Ντίκινσον»</em>, δείχνει ότι η λογοτεχνία είναι παγκόσμια. Μια από τις πιο απολαυστικές παρουσιάσεις όλης της βραδιάς.<br><br> 

<b>22:06</b><br> 
Εμφάνιση της πρωτοεμφανιζόμενης συγγραφέως Δήμητρας Κολλιάκου, με απόσπασμα από το <em>«Μιλήστε μου για τη βροχή»</em>. Δεν είχα κάνει αποσυμπίεση ακόμα... Σκεφτόμουν το <em>«Κιτρολέμονο»</em> του Τζιαχσίν και παρατηρούσα την φιγούρα του Γιουσέφ...<br><br>

<b>22:24</b> <br>
Παρουσίαση του Ιρακινού Σααντί Γιουσέφ. Γεννήθηκε το 1934 κοντά στην Μπάσρα του Ιράκ και έζησε 40 χρόνια μακριά από την πατρίδα του λόγω των πολιτικών του πεποιθήσεων. Το ποίημα <em>«America, America»</em> κατενθουσίασε όλους μας που χειροκροτούσαμε για αρκετά λεπτά. Ακολούθησε η <em>«Νύχτα στην Αλ-Χάρμα»</em>. Αποφάσισα να ψάξω περισσότερα στοιχεία για τον Σααντί Γιουσέφ στο internet, μόλις θα τελείωναν οι καλοκαιρινές μου διακοπές.<br><br>

<em>Αμερική<br>
[...]<br>
Πάρε αυτά που δεν έχεις<br>
και δώσε μας αυτά που έχουμε.<br>
Πάρε τις ρίγες της σημαίας σου<br> 
και δώσε μας τ' αστέρια.</em><br><br>

<b>22:36</b><br>
Περνάμε στην μεγάλη αποκάλυψη: Η «Κοινωνία των (δε)κάτων» θα προσπαθήσει να εκδόσει στα ελληνικά, έργα του Γιουσέφ. Από την άλλη, ο Σααντί Γιουσέφ έχει μεταφράσει ποιήματα του Καβάφη στα αραβικά, για πρώτη φορά! Ακολουθεί η απαγγελία της <em>«Ιθάκης»</em> στην μητρική του γλώσσα, την αραβική! Η καλύτερη στιγμή μου. Με νανούρισε με τον τόνο της φωνής του και τον τρόπο απαγγελίας, θυμίζοντάς μου τα παραμύθια που μου έλεγε ο παππούς μου όταν ήμουνα μικρός (τότε που η λέξη "μεγάλο" γινόταν "μεγάααααλο" και τα μάτια του φωτίζονταν). Δεν καταλάβαινα τα Αραβικά, αλλά ένιωθα τι σημαίνει ποίηση μόνο από τον ήχο του λόγου, τον μουσικό του ρυθμό, τις γλωσσικές αναπνοές, τους ανεπαίσθητους δισταγμούς, τις κρυφές εντάσεις.... Κι αυτό το "Ιθάκα", το σημάδι "Ιθάκα" για να θυμηθώ τους Καβαφικούς στίχους... Ακόμη επαναφέρω στο μυαλό μου την στιγμή αυτή. Η απόλυτη κορύφωση! Απλά υπέροχος!<br><br>

<b>22:53</b><br> 
Η εκδήλωση τελειώνει. Οι λογοτέχνες άξιοι· ο μεταφραστής δημιουργικός· η οργάνωση υποδειγματική –καμία σχέση με την πρώτη φορά. Η πιο ουσιαστική λογοτεχνική στιγμή από όσες έχουν παρουσιαστεί μέχρι σήμερα σε αυτό το θεατράκι! Η βραδιά κλείνει την στιγμή που το φεγγάρι βρίσκεται στην θέση του, δίπλα από τα φωτισμένα βράχια του θεάτρου. Ραντεβού σε 9 μήνες.<br><br> 

Κλείνω με τις τελευταίες αράδες από το ποίημα του Ελύτη, από αυτό με το οποίο ξεκίνησε η βραδιά:<br><br> 

<em>[...]<br>
Ώσπου τέλος ένιωσα<br>
κι ας πα' να μ' έλεγαν τρελό<br>
πως από 'να τίποτα γίνεται ο Παράδεισος.</em>
</p></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/logo002 2011.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/logo003 2011.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/logo004 2011.jpg" border="0"></td></tr>
</table></td></tr>

<tr><td><p class="epilogos">
<b>Jimel</b> 15.10.2011
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

 <tr><td><p class="pagetitle"> Το... στέκι στο χωριό </p></td></tr>
<tr><td><p class="prologos">Χαίρομαι όταν από την ιστοσελίδα αυτή μπορούμε να παρουσιάσουμε και την άλλη πλευρά της ζωής. Την πιο ανάλαφρη, την πιο κεφάτη, την πιο αισιόδοξη. Γιατί, παρά την μαύρη καταχνιά που προβάλλει η τηλεόραση, υπάρχουν δράσεις και δημιουργήματα που έχουν σαν αποτέλεσμα την ψυχική μας ανάταση.</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/steki11_0.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">Άνθρωποι από το νησί γέμισαν δημιουργικά τον ελεύθερο χρόνο τους με μορφωτικά μαθήματα και ψυχαγωγικές δράσεις όπως τα εικαστικά, η καλαθοπλεκτική (σε συνεργασία µε τον Σύλλογο της Βωλάξ και τον Ιωσήφ-Αντώνη Σιγάλα), η αγγειοπλαστική (σε συνεργασία µε το Μουσείο Παραδοσιακής Κεραµικής Τήνου), η δημιουργία με ανακυκλώσιμα υλικά και η μαγειρική. Όλα αυτά δηλαδή, που αποτελούν ένα παράθυρο επικοινωνίας και φιλίας με ανθρώπους που έχουν κοινά ενδιαφέροντα.<br><br> 

Την Κυριακή στις 19 Ιουνίου 2011, τo «Καλλιτεχνικό Στέκι» της Δημοτικής Κοινωφελούς Επιχείρησης του Δήμου Τήνου, παρουσίασε με μεγάλη επιτυχία στο ανοικτό θεατράκι της Βωλάξ –αλλά και σε δεκάδες σημεία μέσα στον οικισμό– την ενδιαφέρουσα πολιτισμική εκδήλωση «Ζωγραφο... ανακυκλω... πηλο... καλαθο... μαγειρέματα!», τα αποτελέσματα δηλαδή, όλης αυτής της ενασχόλησης. <br><br>

Στα εγκαίνια της εκδήλωσης, έγινε επίδειξη κατασκευών και καλλιτεχνημάτων, μέσα από ένα ευρύ φάσμα δημιουργίας: ζωγραφικά έργα (με δάσκαλο τον Κωνσταντίνο), δημιουργίες με ανακυκλούμενα υλικά (με υπεύθυνη την Κοραλία), όμορφα δείγματα αγγειοπλαστικής (από τον κυρ-Γιάννη Εξιλζέ), παραδοσιακές κατασκευές καλαθοπλεκτικής (από τους επαγγελματίες Ιωσήφ-Αντώνη και Γιακουμή) και μυρωδάτη μαγειρική (από τις γυναίκες των χωριών της ενδοχώρας).<br><br> 

Δόθηκε η δυνατότητα στους παρεβρισκόμενους να παρακολουθήσουν ζωντανά την διαδικασία των δημιουργιών των λαϊκών καλλιτεχνών, ενώ παράλληλα υπήρχε εξήγηση για τις ενέργειές τους (πως φτιάχνονται τα παραδοσιακά καλάθια και πανέρια, ποια είναι κάποια από τα βασικά χαρακτηριστικά δημιουργίας ενός καλού πίνακα ζωγραφικής, πως ο πηλός παίρνει μορφή και δημιουργεί χρηστικά και διακοσμητικά αντικείμενα)! Είναι απίστευτο πως μπορεί να μεταμορφωθεί μία βέργα ιτιάς ή μια μπάλα πηλού σε κάτι όμορφο και χρήσιμο.<br><br>

Από το πρωί κάνοντας βόλτα μέσα στο χωριό –στις αυλές και στα σκαλοπάτια, έξω από παραθύρια και επάνω στα μαρμάρινα τραπέζια– μπορούσες να δεις έργα από ανακυκλούμενα υλικά και αξιόλογα ζωγραφικά έργα, ενώ το βραδάκι στο υπαίθριο θέατρο, μπορούσες να πάρεις στοιχεία για κάθε δημιουργία και να γευθείς απολαυστικούς λουκουμάδες (απί-στευ-τοι!) από τα άξια χέρια των τηνιακών γυναικών!<br><br>

Την όλη εκδήλωση προλόγισε ο Πρόεδρος της Δημοτικής Επιχείρησης Αντώνης Βιδάλης ενώ, χαιρετισμό και ευχαριστίες απηύθυναν: η –πάντα γλυκιά και δραστήρια– Διευθύντρια στο «Καλλιτεχνικό Στέκι» Γεωργία Ράπτη και ο Δήμαρχος Τήνου Παναγιώτης Κροντηράς. Όσοι είχαν την τύχη να παραβρεθούν πέρασαν ένα ευχάριστο σούρουπο στο χωριό μας. Και φυσικά, μόλις συνεχιστεί και φέτος η δουλειά του Στεκιού, θα σας ενημερώσουμε έγκαιρα!
</p></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/steki11_1.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/steki11_2.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/steki11_4.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/steki11_5.jpg" border="0"></td></tr>
</table></td></tr>

<tr><td><p class="epilogos">
<b>Λουκία Σιγάλα </b>3.10.2011
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="pagetitle">Εκθέσεις καλαθοπλεκτικής</p></td></tr>
 <tr><td><p class="prologos">
Με αυτό το άρθρο, θέλουμε να σας θυμίσουμε τις δύο εκδηλώσεις που έλαβαν μέρος στο χωριό μας για την καλαθοπλεκτική τέχνη: Η δεύτερη τελείωσε πριν από κάποιες εβδομάδες, ενώ η παλαιότερη, πριν από 14 χρόνια. <br>

___________________________<br>

22 Αυγούστου 1997, ώρα 19:00<br>
Στο θέατρο του χωριού
</p>
</td></tr>
 
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/kala8o_11.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Η πρώτη εκδήλωση στο νεότευκτο (και όχι πλήρως ολοκληρωμένο [1]) υπαίθριο θέατρο του χωριού, ήταν μια προβολή slides με τίτλο «Ιστόραμα της Τήνου με σταθμό το χωριό Βωλάξ». Ο κόσμος διψούσε για καλοκαιρινές εκδηλώσεις, ειδικά εκείνα τα χρόνια που οι πολιτισμικές εκδηλώσεις ήταν κάτι "καινούργιο" για το νησί. Την κορύφωση των εκδηλώσεων της χρονιάς αποτέλεσε μια πολύ όμορφη παρουσίαση για την καλαθοπλεκτική τέχνη που διοργάνωσαν, από κοινού, ο Σύλλογος της Βωλάξ και το Επαρχείο της Τήνου στα πλαίσια των εκδηλώσεων "Η Τήνος εκτός των Τειχών".<br><br>

Στις κερκίδες δεν έπεφτε καρφίτσα. Στην σκηνή του θεάτρου υπήρχαν δύο σειρές παρουσίασης. Στην πρώτη υπήρχαν 4 καρέκλες για τους 4 καλαθοπλέκτες που επιδείκνυαν κάποια από τα στάδια της διαδικασίας κατασκευής ενός καλαθιού, και στην πίσω σειρά υπήρχε (δεξιά) μια καρέκλα, 
όπου ένας πέμπτος καλαθοπλέκτης έδιχνε την πρώτη φάση επεξεργασίας των υλικών κατασκευής και (αριστερά) μία σύνθεση με κοφίνια, κόφες, πανέρια, καλάθια και άλλα είδη της λαϊκής αυτής τέχνης. Υπήρχε, μάλιστα, επάνω από τους καλαθοπλέκτες, ένα τεντωμένο σκοινί από όπου κρεμόταν ένα φωτιστικό κάλυμμα φτιαγμένο με καλάμι. (βλ. μικρή φωτό, στο τέλος)<br><br>

Τον λόγο πήρε ο Ζακ Βίδος και εξήγησε στον κόσμο τι ακριβώς βλέπει. Τι κάνει, δηλαδή, ο κάθε καλαθοπλέκτης: <em>«Ο πρώτος (Γιακουμής Σιγάλας), είναι αυτός που αρχίζει το καλάθι, που κάνει την πάτωση, δηλαδή το κάτω μέρος του καλαθιού. Ο Γιακουμής χρησιμοποιεί 8 βέργες. Σχίζει τις
 πρώτες τέσσερις, και περνάει άλλες τέσσερις από μέσα• από εκεί και πέρα αρχίζει το πλέξιμο του πάτου. [...] Ο δεύτερος καλαθοπλέκτης (Αντώνης Φυρίγος) αρχίζει με καλαμόζιρα, το πλέξιμο των "τοιχωμάτων" ενός καλαθιού. [...] Ο Μπαρμπα-Γιάννης (Γιάννης Πιπέρης) φτιάχνει το ντύσιμο ενός μπουκαλιού. Επειδή δεν θα το προλάβει, έχει ήδη ξεκινήσει από πριν, την πάτωση, το γύρισμα για το ανέβασμα, το ξωγύρι που λέγαμε. [...] Ο επόμενος καλαθοπλέκτης (Ιωσήφ-Αντώνης Σιγάλας) καθαρίζει τις βέργες για να μπορεί να ξεκινήσει η κατασκευή. [...] Ο Νάτσιος (Νάτσιος Χαρικιόπουλος) έχει καθαρίσει λίγο πιο πριν τα καλάμια και τώρα τα σχίζει δημιουργώντας τις λεγόμενες καλαμόζιρες,
  απαραίτητες για την διμιουργία μιας βωλακίτικης κατασκευής».</em> <br><br>

Οι παραδοσιακοί καλλιτέχνες έδειξαν με επιδεξιότητα και τέχνη κάθε στάδιο της κατασκευής ενός καλαθιού. Ακολούθησε η Σοφία Βίδου για να πει λίγα πράγματα για την δημιουργία του θεάτρου και να παρουσιάσει τους καλαθοπλέκτες. Κατόπιν, τον λόγο πήρε ο Έπαρχος Τήνου, Αντώνης Μαραγκός 
για να αποκαλύψει τις πολιτιστικές ενέργειες του Επαρχείου και να ευχαριστήσει τον κόσμο.
</p></td></tr>  

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/kala8o_22.jpg" border="0"></td></tr></table></td></tr>

<tr><td><p class="pagebody">
Αμέσως μετά, περάσαμε στην ομιλία και την επεξήγηση της τεχνικής από τον εθνολόγο-λαογράφο Αλέκο Φλωράκη, ο οποίος μεταξύ άλλων ανέφερε: <em>«Η καλαθοπλεκτική είναι μια τέχνη που ξεκινά από την Μεσολιθική εποχή. Ο άνθρωπος κατευθύνθυκε προς αυτήν όταν για πρώτη φορά άρχισε να πλέκει κλαδιά για να κατασκευάσει την καλύβα του. Το αρχαιότερο γνωστό παράδειγμα βρέθηκε στο σπήλαιο Danger της Γιούτα, στην Αμερική, γύρω στο 9.000 π.Χ. Έκτοτε, καθώς η τέχνη αυτή αναπτυσσόταν στις διάφορες περιοχές του κόσμου, πέρασε και στη χώρα μας, διαμέσου της 
νεολιθικής, αρχαίας και βυζαντινής περιόδου και έφτασε στη νεότερη Ελλάδα, χωρίς να υποστεί ουσιαστικές αλλαγές.<br><br>

»Από ορισμένες ιστορικές πληροφορίες συμπεραίνεται ότι στην Τήνο η καλαθοπλεκτική ήταν ανεπτυγμένη σε εργαστηριακό επίπεδο ήδη στα τέλη του 18ου αιώνα. Αργότερα, με την εύρεση της εικόνας της Μεγαλόχαρης και τον μεγάλο αριθμό προσκυνητών, η καλαθοπλεκτική βρήκε μια καινούρια αγορά. Στο δεύτερο μισό του 19ου αιώνα αναφέρεται ότι το χωριό Βωλάξ ήταν το κέντρο της καλαθοπλεκτικής στο νησί, εφοδιάζοντας και την 
Σύρο.<br><br>

»Σήμερα οι κάτοικοι του χωριού συνεχίζουν να είναι όλοι καλαθοπλέκτες. Τα παιδιά από νεαρή ηλικία μαθαίνουν αυτή την τέχνη, τα κατώγια των σπιτιών είναι γεμάτα από πρώτες ύλες και έτοιμα προϊόντα, ενώ ένα μέρος του σπιτιού είναι διαρρυθμισμένο σε εργαστήριο. Υπάρχουν καλοφτιαγμένα καλάθια, κοφίνια, κόφες, πανέρια, νταμιτζάνες για το κρασί κ.α. σε όλα τα μεγέθη. Τα εργαλεία είναι η "διχάλα" για το καθάρισμε της βέργας, το "τρισέτο", είδος καμπυλωτού μαχαιριού που αποτελεί και το βασικό εργαλείο, και το "καρφί" για να σφηνώνει τις βέργες. Τα υλικά που χρησιμοποιούνται είναι η "σταβαριά" (ιτιά), η λυγαριά, το καλάμι και η "δραφιά" (πικροδάφνη)».</em><br><br>

Στο τέλος, ξαναπήρε τον λόγο η γραμματέας του Συλλόγου και είπε κλείνοντας: <em>«Ευχαριστούμε τους καλαθοπλέκτες που έδωσαν εικόνα και ζωντάνεψαν μπροστά στα μάτια σας, όλες τις τεχνικές που ανέφερε ο κ. Φλωράκης. Και τώρα, περιηγηθείτε στο φιλόξενο χωριό μας και επισκεφτείτε τα εργαστήρια καλαθοπλεκτικής• γνωριστείτε με τον χώρο και τους ανθρώπους του• συζητήστε μαζί τους• δείτε τα καλαθοπλεκτικά έργα τους• αγοράσετε –αν θέλετε– κάποια από αυτά και γευτείτε τα κεράσματα που υπάρχουν σε κάθε εργαστήρι. Σκορπιστείτε –μην πάτε όλοι 
μαζί σε ένα μέρος– και ξαναγυρίστε, γιατί οι καλαθοπλέκτες θα σας περιμένουν με φιλόξενη διάθεση στους χώρους που εργάζονται. Καλή συνέχεια σε όλους και σας ευχαριστούμε πολύ!».
</em><br><br>
Όλη η εκδήλωση βιντεοσκοπήθηκε από την Φωτογονία, και εκτεταμένα αποσπάσματά της μονταρίστηκαν και πωλήθηκαν, εκείνα τα χρόνια, σε μορφή dvd.<br><br>

=======================================<br>

εγκαίνια: 1 Αυγούστου 2011, ώρα 19:00<br>
διάρκεια: 1-7 Αυγούστου 2011 <br>
ώρες λειτουργίας: 11:00-14:00 & 18:00-21:00<br>
Σε πετρόχτιστο σπιτάκι του χωριού

</p></td></tr>  

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/kala8o_33.jpg" border="0"></td></tr></table></td></tr>

<tr><td><p class="pagebody">
Με αφορμή την πρόσφατη έκδοση του βιβλίου «Μαθαίνω να πλέκω καλάθια - Τέχνη & τεχνικές», ώστε και ένας αρχάριος να μπορεί να μάθει την τέχνη, ο Ζακ Βίδος λειτούργησε Έκθεση Καλαθοπλεκτικής. Στην έκθεση παρουσιάστηκαν παραδοσιακά βωλακίτικα καλάθια αλλά –κυρίως– διαφορετικής φύσεως 
κομψοτεχνήματα, για να αποδειχθεί ότι καμία τέχνη –ακόμη και η καλαθοπλεκτική– δεν έχει σύνορα. Ξεχωρίσαμε τα περιστροφικά καλάθια και τις φωλιές των πουλιών.
</p></td></tr>  

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/kala8o_44b.jpg',1010,683)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/kala8o_44.jpg" border="0"></a></td><td style="padding-right:8px;"><a href="javascript: openWindow('images/kala8o_55b.jpg',390,294)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/kala8o_55.jpg" border="0"></a></td><td  style="padding-right:8px;"><a href="javascript: openWindow('images/kala8o_66b.jpg',464,610)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/kala8o_66.jpg" border="0"></a></td><td><a href="javascript: openWindow('images/kala8o_77b.jpg',610,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/kala8o_77.jpg" border="0"></a></td></tr></table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><p class="comments">
[1] Εκείνη την εποχή δεν υπήρχε ηλεκτροδότηση του χώρου, ενώ δεν είχαν φτιαχθεί τα καμαρίνια και το wc κάτω από τις κερκίδες του θεάτρου.</p></td></tr> 
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td><p class="epilogos">
<b> Jimel,</b> 1.09.2011	
</p></td></tr>
 
 
 
 
  <tr><td><p class="pagetitle">Τα μπλουζ της Βωλάξ</p></td></tr>
 <tr><td><p class="prologos">
Μια από τις πιο ζωντανές μουσικές συναυλίες ήταν και αυτή που πραγματοποιήθηκε στην Βωλάξ (το Σάββατο στις 24.07.2010, στις 10 το βράδυ) από τον Νίκο Τσιαμτσίκα και τους Blues Report!</p>
</td></tr>
 
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/TsiamPromo.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Από όλους αυτούς τους μαύρους άνδρες (και γυναίκες) που τραγούδησαν στις βαμβακοφυτείες ή στα μαγαζιά του Σικάγο, στις εκκλησίες, στις γωνίες των δρόμων ή στα μικρόφωνα των δισκογραφικών εταιρειών, το μπλουζ αποσπάστηκε από τον περιθωριοποιημένο κόσμο της μαύρης κοινότητας για να γίνει πηγή έμπνευσης της μουσικής του Δυτικού κόσμου. Και έτσι, για πρώτη φορά στο θεατράκι της Βωλάξ, σ' αυτό το «ορεινό» κυκλαδίτικο χωριουδάκι, ο Νίκος Τσιαμτσίκας και οι Blues Report μας ταξίδεψαν με μουσική και τραγούδια που έχουν τις ρίζες τους βαθιά πίσω στον χρόνο και πέρα από τον Ατλαντικό, αλλά ερμηνεύονται από μουσικούς που ζουν εδώ, στην Ελλάδα, ανάμεσα μας.<br><br>

Είχαν περάσει περίπου 20 χρόνια από εκείνο τον χειμώνα στο Ρόδον που άκουγα τον Nick Gravenites και τον John Cipollina να τραγουδούν το Born In Chicago, και το απόβραδο εκείνου του Σαββάτου, στο χωριό, ξαναένιωσα την ίδια ανατριχίλλα. Κατάλαβα ότι η μουσική μπορεί να έχει πολλές πατρίδες και ότι τα σύνορα καταργούνται όταν τα δάχτυλα μπαίνουν στα φαγωμένα τάστα, όταν η φωνή βγάζει αυτό το μοναδικό γρέζι για να τραγουδήσει, όταν σιγά-σιγά ταξιδεύουμε με τους ήχους ενός uptempo stop-time δωδεκάμετρου μπλουζ κομματιού με ένα soul συναίσθημα...<br><br>

Τα μπλουζ του Σικάγο αλλά και ένα τρελλό fuse από blues - rock χάιδεψαν τα αυτιά μας και δόνησαν ολόκληρο το σώμα μας. Όλοι οι παιδικοί μας ήρωες από τα σπάνια βινύλια της Chess, από τον "Big" Willie Dixon και τον "Hoochie Coochie Man" Muddy Waters μέχρι την ιδιοφυϊα του John Lee Hooker και τα soul - rhythm and blues του Ray Charles έγιναν ένα μουσικό blend γεμάτο συναίσθημα και ρυθμό που θα θέλαμε σύντομα (pls) να ξαναζήσουμε.<br><br>

Ο δυναμικός Νίκος "Jam" Τσιαμτσίκας στην φωνή και την κιθάρα, ο Παύλος  Ξένος (J. Warbird) με τους ηλεκτρικά σοκ από την κιθάρα του, ο Γιάννης "Handsome" Σαμαράς με το γεμάτο μπάσο του, ο Τάσος "the Beast" Δημητριάδης με την μπλουζ καταιγίδα στα ντραμς και ο "Mr. Sax" Βαγγέλης Παναγιωταράκος με το γλυκό του σαξόφωνο δεν αντέγραψαν τραγούδια με ένα ακαδημαϊκό τρόπο (κάποια από αυτά μπορεί να τα βρει κανείς στο cd του Νίκου Τσιαμτσίκα «Messing with the Blues») αλλά κατέθεσαν την δική τους μουσική άποψη σε μια νύχτα που από τα βράχια της Βωλάξ μεταφερθήκαμε στην Halsted street του Σικάγο.<br><br>

H μουσική έδειξε ότι ο κόσμος μας δεν είναι και τόσο μεγάλος όσο φανταζόμαστε! Ήταν πραγματικά μια αξέχαστη βραδιά και ευχαριστούμε την Δημοτική Επιχείρηση Ανάπτυξης του Δήμου Εξωμβούργου για την διοργάνωση και την... ελεύθερη είσοδο! Την εκδήλωση –που έγινε στα πλαίσια του 10ου Φεστιβάλ του Δήμου Εξωμβούργου– κάλυψε και η τηλεόραση Tinos tv.<br><br> 

Boom, boom!
  
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/TsiamLive 1b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/TsiamLive 1.jpg" border="0"></a></td><td style="padding-right:8px;"><a href="javascript: openWindow('images/TsiamLive 2b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/TsiamLive 2.jpg" border="0"></a></td><td  style="padding-right:8px;"><a href="javascript: openWindow('images/TsiamLive 3b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/TsiamLive 3.jpg" border="0"></a></td><td><a href="javascript: openWindow('images/TsiamLive 4b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/TsiamLive 4.jpg" border="0"></a></td></tr></table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td><p class="epilogos">
<b> Jimel,</b> 28.08.2011	
</p></td></tr>

 
 <tr><td><p class="pagetitle">Παράσταση αρχαίου δράματος</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/VAKX_001.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Υπάρχει μια ρήση που λέει: <em>«Ο δρόμος για την κόλαση είναι οι καλές προθέσεις».</em> Δυστυχώς, το νέο έργο του Συλλόγου στην περιοχή 
που καλούμε <em>Άπλωμα</em> ή του <em>Βουράκ' η Πλάκα</em>, κατέστρεψε (για την ακρίβεια ολοκλήρωσε την καταστροφή που είχε ξεκινήσει 
με την διάνοιξη του δρόμου) τον βράχο, που εμείς ως παιδιά ονομάζαμε «θρόνο». <br><br>

Ο <em>θρόνος</em> ήταν ένας φυσικός πέτρινος «καναπές» που καθόσουν επάνω του και έβλεπες μακριά, από το Σκλαβοχωριό αριστερά μέχρι 
την Κολυμπήθρα και τον Άγιο Φύλακτο στο βάθος. Έβλεπες πέρα από τις κορυφογραμμές ως τα βουνά της Άνδρου και άκουγες το πανηγύρι στο 
Αγάπη το Πάσχα ή τους πυροβολισμούς των κυνηγών το Σεπτέμβριο πίσω από τον Άη-Γιάννη του Φαλατάδου. Και αυτά ήταν τα κοντινά... Αν 
σήκωνες το κεφάλι επάνω, όταν ο ήλιος είχε δύσει, έβλεπες με θαυμασμό και έκπληξη όλο τον ουράνιο θόλο με τη Μεγάλη Άρκτο και τους 
υπόλοιπους αστερισμούς. Κάποια καλοκαίρια, μάλιστα, αν είχες τύχη και βρισκόσουν στον θρόνο, μπορούσες να δεις βροχές από διάττοντες 
αστέρες που έσχιζαν τους ουρανούς του πλανήτη... Εμείς, όλοι μαζί, μαζευόμαστε πολύ συχνά και διαχωρίζαμε τα πεφταστέρια από τα 
κινούμενα φώτα των αεροπλάνων, ή λέγαμε περίεργες ιστορίες και παραμύθια, τυλιγμένοι με κουβέρτες και ξαπλωμένοι 
στη <em>πλακούρα</em>...<br><br>

Ο βράχος αυτός, λοιπόν, μας έκανε να αισθανόμαστε ως μικροί θεοί που κάθονται στον θρόνο τους και παρακολουθούν, εποπτεύουν και 
ελέγχουν τις πράξεις των ανθρώπων και τα έργα της φύσης... Στον ίδιο αυτό χώρο, χρόνια πριν (στις 29 Ιουλίου του 1995), περπάτησε ο... 
θεός Διόνυσος, σε μια αξέχαστη παράσταση: στις Βάκχες του Ευριπίδη, το μοναδικό έργο της αρχαιότητας, όπου ο Διόνυσος πρωταγωνιστεί 
ως ανθρωποποιημένος θεός!
</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/VAKX_002.jpg" border="0"></td></tr></table></td></tr>
<tr><td><p class="pagebody">
Το σεληνιακό τοπίο του χωριού διάλεξε ο σκηνοθέτης Νίκος Παροίκος, ψυχή του οργανισμού «Θεατρική  Έξοδος Αιγαίου», για να παρουσιάσει 
την αξέχαστη αυτή παράσταση. H <em>Έξοδος Αιγαίου</em> είναι μια πολιτισμική κίνηση που έχει κέντρο αναφοράς το Αιγαίο και τον Ελληνικό 
πολιτισμό. Δημιουργήθηκε το 1979 από το Νίκο Παροίκο και δραστηριοποιείται σε όλους τους τομείς της τέχνης και του πολιτισμού με βασικό, 
όμως, άξονα δράσης το θέατρο. Πυρήνας της φιλοσοφίας της είναι η «έξοδος» της τέχνης στη φύση, η αξιοποίηση της λαϊκής παράδοσης, η 
ευαισθητοποίηση των απλών ανθρώπων σε θέματα πολιτισμού και η ένταξή τους στα πολύτροπα δρώμενα της ζωής και της τέχνης. Η «έξοδος» 
στο αρχαίο ελληνικό δράμα είναι το τελευταίο μέρος της θεατρικής πράξης, όπου συντελείται η κάθαρση, η λύτρωση και η πνευματική 
ανάταση. <br><br> 

Η Θεατρική Έξοδος Αιγαίου έχει παρουσιάσει μέχρι σήμερα εκατοντάδες θεατρικές παραστάσεις και ποικίλα πνευματικά και καλλιτεχνικά 
δρώμενα στα νησιά, νησίδες και βραχονησίδες του Αιγαίου καθώς και στις άλλες περιοχές της Ελλάδας. Και όπως λέει το βιογραφικό της 
δράσης: 900.000 ναυτικά μίλια σε περιοδείες! Εκείνη τη χρονιά (1995), η τραγωδία Βάκχαι παρουσιάσθηκε στα βουνά του Κιθαιρώνα όπου 
εκτιλίσσεται το έργο (28.05), στην Κέρκυρα, το νησί των Φαιάκων (20+21.07) και στο ιδιαίτερο τοπίο της Βωλάξ, στην Τήνο, ανάμεσα –και 
επάνω– στα βράχια.<br><br>

Οι Βάκχες είναι τραγωδία του Ευριπίδη. Γράφτηκε περίπου το 407 π.Χ., όταν ο ποιητής βρισκόταν στην Πέλλα της Μακεδονίας, στην αυλή 
του βασιλιά Αρχέλαου, και σκηνοθετήθηκε από το γιο του το 405 π.Χ. στην Αθήνα. Μια τραγωδία που διδάχθηκε (παίχτηκε) μετά τον θάνατο 
του δημιουργού της, του Ευριπίδη. Το έργο αυτό έχει γνήσια Διονυσιακή υπόθεση: εξιστορεί δηλαδή την έλευση του Βάκχου (Διονύσου) στην 
Θήβα κατά την οποία ο Πενθέας φονεύεται από την μητέρα του Αγαύη, γιατί δεν δέχεται τη λατρεία του νέου θεού. <br><br>

Δεν υπάρχει πρόσωπο στο έργο που δεν θα μεταμορφωθεί, ο ίδιος ο θεός μεταμορφώνεται από ζώο σε θνητό, ο Πενθέας από βασιλιάς γίνεται 
μαινάδα (νύμφη), αδύναμο παιδί, ελάφι σφάγιο. Όλα και όλοι μεταμορφώνονται, μέσα στο βραχώδες τοπίο του χωριού, οδηγώντας μας σε μια 
έξοδο: Έξοδος πνευματική, κοινωνική, πολιτισμική. Έξοδος της ανθρώπινης δημιουργίας, έξοδος των πανανθρώπινων και πανάρχαιων αξιών.
</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/VAKX_003.jpg" border="0"></td></tr></table></td></tr>
<tr><td><p class="pagebody">
<strong>Η ιστορία του έργου</strong><br>
Ο Διόνυσος, γιος του Δία, φτάνει στη Θήβα για να επιβάλει τη λατρεία του. Στη Θήβα βασιλεύει ο εγγονός του Κάδμου, ο νεαρός Πενθέας, 
ο οποίος επεμβαίνει και απαγορεύει την συμμετοχή των Θηβαίων, μεταξύ των οποίων βρίσκονται ο Κάδμος και ο μάντης Τειρεσίας, στα θρησκευτικά 
μυστήρια του Διονύσου. Ο Πενθέας, στρέφεται ενάντια στις Μαινάδες και τις γυναίκες της Λυδίας που είναι αφοσιωμένες στην λατρεία του θεού, 
και τις φυλακίζει στον Κιθαιρώνα. Μεταμορφώνεται ο ίδιος, κάποια στιγμή, σε Μαινάδα και μπαίνει ανάμεσά τους για να βάλει μια τάξη με την 
νέα θρησκεία που απειλεί την πόλη του. Όμως, οι υπόλοιπες Μαινάδες, με πρώτη τη μητέρα του Αγαύη, τον κατακρεουργούν. Η Αγαύη επιστρέφει 
θριαμβευτικά με το κεφάλι του αλλά ο Κάδμος την κάνει να συνειδητοποιήσει τι έπραξε... Τέλος, εμφανίζεται ο ίδιος ο Διόνυσος, με την θεϊκή 
του όψη, και αποκαλύπτει το νόημα των πράξεών του. Θέλησε να τιμωρήσει όσους είχαν αρνηθεί να τον αναγνωρίσουν ως θεό. Όλοι θα πληρώσουν 
το σφάλμα τους. Η Αγαύη και οι υπόλοιπες, που σκότωσαν τον βασιλιά, με την εξορία που τις περιμένει, και ο Κάδμος, θα υποφέρει πολλά, 
αλλά στο τέλος θα μεταμορφωθεί σε φίδι και θα βρει την γαλήνη.
</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/VAKX_004.jpg" border="0"></td></tr></table></td></tr>
<tr><td><p class="pagebody">
Στα πρακτικά του απολογισμού των δραστηριοτήτων του Συλλόγου, κατά το 1995, διαβάζουμε τα εξής: <em>«Μιας και μιλάμε για εκπολιτιστικό έργο, 
ένα σημαντικό γεγονός, πραγματοποιήθηκε το καλοκαίρι στο χωριό μας. Ένα γεγονός που έγινε αφορμή να έλθει πλήθος κόσμου και να ζήσει μέσα 
στο καταπληκτικό τοπίο μας, που εκείνες τις ώρες είχε πάρει, θαρρείς, υπερκόσμιες διαστάσεις. Μιλάμε για την παράσταση των Βάκχων του 
Ευριπίδη από την θεατρική ομάδα "Έξοδος Αιγαίου" του Νίκου Παροίκα και με έναν καταπληκτικό Διόνυσο, τον Τηνιακό Ιωσήφ Λιζάρδη. Ευχόμαστε 
στο μέλλον κι άλλες εκδηλώσεις τέτοιου περιεχομένου να έχουν, σαν χώρο, το χωριό μας. Βέβαια, εδώ θέλω να εκφράσω ένα προσωπικό μου 
παράπονο: Το ότι δηλαδή, ο Σύλλογός μας δεν συμμετείχε καθόλου, έστω και με ένα συμβολικό ποσό, στα έξοδα αυτής της παράστασης, έτσι 
ώστε να φανεί και αυτός σαν συνδιοργανωτής της σημαντικής αυτής πολιτιστικής εκδήλωσης. Πρέπει πάντα να επιβραβεύουμε αυτούς που 
"διαφημίζουν" με τον πιο ευγενή τρόπο –τον πολιτισμό– το χωριό μας...»
</em><br><br>
Με την ελπίδα, λοιπόν, να ξαναδούμε τόσο αξιόλογες παραστάσεις στη Βωλάξ, σας θυμίζουμε με μια σειρά φωτογραφιών το γεγονός αυτό. Και 
να θυμάστε ότι, αν δείτε κάποιο φίδι στην περιοχή, μην τρομάξετε: θα είναι ο Κάδμος που γυρνάει μέσα στα βράχια για να βρει γαλήνη.
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/VAKX_005.jpg',710,486)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/VAKX_005b.jpg" border="0"></a></td><td style="padding-right:8px;"><a href="javascript: openWindow('images/VAKX_006.jpg',710,486)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/VAKX_006b.jpg" border="0"></a></td><td  style="padding-right:8px;"><a href="javascript: openWindow('images/VAKX_007.jpg',710,486)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/VAKX_007b.jpg" border="0"></a></td><td><a href="javascript: openWindow('images/VAKX_008.jpg',710,486)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/VAKX_008b.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>


<tr><td><p class="epilogos">
<b>Jimel, </b>28.12.2010<br><br>
<strong>Πηγή πληροφοριών υπήρξαν:</strong><br>
Τηνιακή Φωνή #77/78, Ιούνιος/Ιούλιος 1995<br>
www.aegean-exodus.gr <br>
el.wikipedia.org
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>


<tr><td><p class="pagetitle">1ο Διεθνές Λογοτεχνικό Φεστιβάλ Τήνου
</p></td></tr>
   <tr><td><p class="prologos">Μια πολυεθνική λογοτεχνική γιορτή αποτέλεσε το Πρώτο Φεστιβάλ Λογοτεχνίας που παρουσιάστηκε στην Τήνο (Χώρα / Βωλάξ / Πύργος). Ας θυμηθούμε τι έγινε πριν από οκτώ μήνες... </p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/FFestival_00.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Η Κοινωνία των (δε)κάτων, μέσω της Λογοτεχνίας, μας έδωσε την δυνατότητα να ανοίξουμε τα μάτια μας σε άλλους πολιτισμούς και σε συνεργασία με το Πανελλήνιο Ιερό Ίδρυμα Ευαγγελιστρίας Τήνου, τον Δήμο Εξωμβούργου, τον Δήμο Τήνου, το Ίδρυμα Τηνιακού Πολιτισμού καθώς και με τους φορείς της Κύπρου: Atlantis Productions και Ιδεόγραμμα, έφερε στο νησί μας το Πρώτο Διεθνές Λογοτεχνικό Φεστιβάλ Τήνου!<br><br>

Ένας σημαντικός θεσμός, μια καθαρά ιδιωτική πρωτοβουλία χωρίς καμία κρατική συμμετοχή, με 26 λογοτέχνες (από τους προβλεπόμενους 28) από 17 συνολικά χώρες, σε τρεις διαφορετικές εκδηλώσεις! Η οργάνωση είχε κάποιες ατέλειες, κάποια λάθη και κάποιες αβλεψίες, όμως, είναι ένας θεσμός που αξίζει και θα πρέπει να συνεχίσει. Ξέρουμε ότι θα  επιδιωχθεί να γίνει θεσμός το φεστιβάλ και να διεξάγεται κάθε δύο χρόνια. Μακάρι!<br><br>

Σημασία έχει, όπως έγραψε και η Μικέλα Χαρτουλάρη στα Νέα, ότι <em>«ήταν μια επιτυχία και μόνο το γεγονός ότι διοργανώθηκε και μάλιστα σε ένα μικρό νησί όπως η Τήνος»</em> ή, όπως έγραψε ο Γιώργος Βιδάλης στην Ελευθεροτυπία: <em>«Αξιέπαινη η προσπάθεια να γίνει θεσμός το Διεθνές Λογοτεχνικό Φεστιβάλ στην Τήνο»</em>.<br><br>

Στους δύσκολους καιρούς που ζούμε, ο πολιτισμός στάθηκε στο ύψος των περιστάσεων. Η λογοτεχνία μας έδωσε δύναμη για να αντέχουμε όσα συμβαίνουν γύρω μας. Το βιβλίο είναι μια απάντηση στις δύσκολες στιγμές, ανοίγοντας διέξοδο πέρα από την καθημερινότητα! <br><br>

<em>«Την εποχή των ισχνών αγελάδων θέλουμε να δείξουμε ότι υπάρχει ένας κόσμος, μια Ελλάδα, που μέσω της λογοτεχνίας αντιστέκεται και που μας λέει πως τίποτε δεν είναι πιο αναγκαίο από την ανάκτηση της συλλογικής αξιοπρέπειας. Ζούμε σε μια εποχή παράδοξη, σε έναν κόσμο περίεργο, όπου λατρεύονται περισσότερο οι ποιητές και λιγότερο η ποίηση»</em>, δηλώνει ο καλλιτεχνικός διευθυντής, Ντίνος Σιώτης.<br><br>

Δίπλα στο μοναδικό γεωλογικά τοπίο, στο θεατράκι του χωριού, έλαβε μέρος η δεύτερη ημέρα του Φεστιβάλ. Ήταν Παρασκευή 30 Ιουλίου 2010. Παρουσιαστής της (και ψυχή του Φεστιβάλ) ο Ντίνος Σιώτης.<br><br>

Η πιο απολαυστική παρουσίαση της βραδιάς ήταν αυτή της γλυκιάς Ρωσίδας Βέρα Πάβλοβα. Η ειδίκευσή της στην Ιστορία της Μουσικής ήταν φανερή μέσα από τα ποιήματα που μας διάβασε (Αυτοπροσωπογραφία σε προφίλ). Η βοήθεια από τον άντρα της και η συμμετοχή του κόσμου, άφησε τις καλύτερες των εντυπώσεων και διασκέδασε τον κόσμο. <br><br>

Πρώτος, εμφανίστηκε ο κορυφαίος Κριτικός Λογοτεχνίας και συγγραφέας, Πιέρ Ασσουλίν από την Γαλλία. Ο Ασσουλίν είχε τιμηθεί το 2007, για το βιβλίο του Το Πορτρέτο,  με το βραβείο Prix de la Langue Fran&ccedil;aise.<br><br>

Ενδιαφέρον παρουσίασε η λογοτεχνική περσόνα Ζυράννα Ζατέλη–πάντα ανάμεσα σε φανατικούς φίλους της. Πολύ καλός και ο, βραβευμένος με το Alfaguara, Σαντιάγο Ρονκαλιόλο από το Περού. Ο Κροάτης Ντάμιρ Σόνταν μας διάβασε δύο ποιήματά του: τον Ανταρκτικό και την Μαγκούρα. <em>«Αναρωτιέμαι αν θ' αποκτήσω ποτέ μου μια μαγκούρα / σαν αυτές που χρησιμοποιούν οι τυφλοί ή οι αξιοσέβαστοι γέροι [...] Θα μου χρειαστεί αυτή η μαγκούρα [...] που ενώνει τη γη με το χέρι [...]»</em><br><br>

Χαθήκαμε, στην διήγηση του Θανάση Βαλτινού, με τον αρχιδιάκονο Νικόλαο που στο όνειρο της Μυρσίνης, της είπε <em>«θα βρείτε τα οστά μου υπό βροχήν»</em>. Το φινάλε με τον άντρα της Δημοσθένη, που άπλωσε το χέρι του για να την χαϊδέψει και αποκοιμήθηκε χωρίς να επιμείνει, μας άφησε μαγεμένους για κάποια δευτερόλεπτα...<br><br>

Να θυμίσουμε τα ποιήματα των Κύπριων Μεχμέτ Γιασίν και Γιώργου Μολέσκη, ο πρώτος στην τουρκική γλώσσα και ο δεύτερος στην ελληνική, απέδειξαν περίτρανα τη γεφυροποιό δύναμη της λογοτεχνίας. <em>«Ο τόπος μας είναι μικρός και μας μικραίνει επικίνδυνα»</em>, γράφει στο ποίημά του ο Μολέσκης.<em> «Είμαι τουρίστας στο χωριό που γεννήθηκα. Τι παράξενο!»</em>, γράφει ο συντοπίτης του Γιασίν. Αν αυτή η συνομιλία, μέσα από την ποίηση, δεν γκρεμίζει τοίχους και δε σβήνει πράσινες γραμμές τίποτα δεν θα το κατορθώσει.<br><br>

Ο πλούτος των διαφορετικών γλωσσών και των σύγχρονων λογοτεχνικών τάσεων, ανά τον κόσμο, μας αντάμειψε. Οι συγγραφείς που μοιράστηκαν την εμπειρία τους με το κοινό, μας γέμισε. Ήταν μια υπέροχη βραδιά, γεμάτη λέξεις, συναισθήματα, λίγη αμηχανία και αρκετό... αέρα, που έκλεισε με παραδοσιακή μουσική και χορούς, προσφορά του Δήμου Εξωμβούργου.<br><br>

Στο θεατράκι μας είδαμε μεταξύ άλλων τους: Τσβετάνκα Ελένκοβα, Πάνο Καπώνη, Νίκη Μαραγκού, Τίτο Πατρίκιο, Μανώλη Ρουσάκη, Κώστα Τσόκλη, Μάγια Τσόκλη, Στέβη Φόρτωμα κ.α
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/FFestival_001b.jpg',710,436)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/FFestival_001.jpg" border="0"></a></td><td style="padding-right:8px;"><a href="javascript: openWindow('images/FFestival_002b.jpg',710,486)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/FFestival_002.jpg" border="0"></a></td><td  style="padding-right:8px;"><a href="javascript: openWindow('images/FFestival_003b.jpg',494,330)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/FFestival_003.jpg" border="0"></a></td><td><a href="javascript: openWindow('images/FFestival_004b.jpg',710,476)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/FFestival_004.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<!--<b>Jacques, </b>-->22.03.2011
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

