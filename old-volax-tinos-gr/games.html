<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  <tr>
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   
<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Καλοκαιρινά παιχνίδια</p></td></tr>

 <tr><td><p class="prologos">Καλοκαίρι σημαίνει απομάκρυνση από τις δουλειές και τα σχολεία. Σημαίνει μοναδικές επιλογές διασκέδασης που δεν τελειώνουν ποτέ! Σημαίνει απόλαυση αθλητικών δραστηριοτήτων και χαλάρωση με παιχνίδι –πολύ παιχνίδι! </p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Paixnidia10_Arxiko.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Την παιδαγωγική αξία του παιχνιδιού έχουν αναγνωρίσει διάφοροι διεθνείς οργανισμοί που ασχολούνται με την εκπαίδευση των μικρών παιδιών. Τί γίνεται όμως και με τα λίγο μεγαλύτερα παιδιά; Ας θυμηθούμε στιγμές του καλοκαιριού μέσα από τα παιχνίδια της παρέας. <br><br>

 <img src="http://volax.gr/uploads/jimel/old_site/images/Paix_NEO_00A.jpg"><br><br>

Tα πρώτα γέλια και ο πρώτος θόρυβος της ημέρας που ξεκινάει δεν έρχεται από τα παιδιά! Πλήθη από τουρίστες και περιηγητές βολτάρουν στο χωριό, ψάχνουν τα εργαστήρια καλαθοπλεκτικής, περιμένουν να ανοίξει το λαογραφικό μουσείο και φωτογραφίζονται όλοι –μα όοολοι!–κάτω από τον «περιστεριώνα», ενώ δεν δοκιμάζουν να δουν τα βράχια από κοντά γιατί ως γνωστό κάνουν «τζιζ!»<br><br>

 <img src="http://volax.gr/uploads/jimel/old_site/images/Paixnidia02.jpg"><br><br>

Την ώρα λοιπόν, που ιστορικά δεν είχε μαζέψει το χωριό περισσότερο κόσμο στα στενά του δρομάκια, εμφανίζονται και τα πρώτα παιδιά στον αξιομνημόνευτο χώρο του παπαδικού. Συνήθως είναι ο Κοσμάς με τον Μίμη που παίζουν <strong>«γκντούντο»</strong> (το μολύβι που γράφει την βαθμολογία δείχνει να είναι της ίδιας εποχής με την δημιουργία του χώρου).... Λίαν συντόμως εμφανίζεται και η Κλαούντια με αποτέλεσμα τα παιδιά να περνάνε με άνεση στη <strong>μονόπολη.</strong><br><br> 

Αν βαρεθεί κανείς υπάρχουν δεκάδες άλλα παιχνίδια, αν και την τιμητική τους φέτος είχαν η <strong>δηλωτή</strong> και το <strong>πινάκλ</strong> από τα χαρτιά, το <strong>yahtzee</strong> από τα ζάρια και πάντα κάποιο παζλ-της-σεζόν για τους μεγαλύτερους! Όσοι βαριούνται όλα αυτά το ρίχνουν στο διάβασμα –κυρίως στους τόμους περιοδικών του Disney!<br><br>

  <img src="http://volax.gr/uploads/jimel/old_site/images/Paixnidia01.jpg"><br><br>

Μετά το μεσημεριανό φαγητό, και ίσως ύπνο, έρχεται το απόγευμα με ότι αυτό φέρνει μαζί του! Τα ξύλινα παιχνίδια <strong>puzzle</strong> και <strong>tangram</strong> δεν παύουν να φτιάχνονται μέχρι το φως της ημέρας να αρχίσει να χάνεται. Σε ομάδες ή ο καθένας μόνος του λύνονταν οι γρίφοι και όσοι το πετύχαιναν έβγαζαν φωτογραφία για να θυμούνται τον τρόπο επίλυσής του.<br><br> 

 <img src="http://volax.gr/uploads/jimel/old_site/images/Paixnidia03.jpg"><br><br>

Το τραπέζι του<strong> πινκ-πονκ</strong> στην αυλή της εκκλησίας μάς έκανε να νιώθουμε λίγο πιο ενεργητικοί και εμφανώς πιο αθλητικοί... Το παιχνίδι, είτε κανονικά, είτε σε διπλό, είτε σε τουρνουά, συνεχιζόταν και μετά το άνοιγμα της πρώτης λάμπας! Aυτοί που κουράζονταν από το άθλημα σταματούσαν, έπαιζαν μια παρτίδα <strong>stratego</strong> και ξανασυνέχιζαν!<br><br>

 <img src="http://volax.gr/uploads/jimel/old_site/images/Paix_NEO_04.jpg"><br><br>

Για να πάρω λίγες ανάσες, ανέβηκα στο σπίτι μου να πάρω ένα μπουκάλι νερό και χάζεψα τις κορυφογραμμές
που ξεκινούσαν από το Σκλαβοχωριό και κατέληγαν στην Άνδρο, ίσως και στην Εύβοια, και σε έκαναν να νιώθεις ότι δεν βρισκόσουν σε νησί αλλά σε κάποιο άλλο μέρος του πλανήτη πολύ ψηλά από τη θάλασσα!<br><br>

Βέβαια, το πέρασμά μου δεν ήταν μόνο για να πιω νερό, αλλά να πάρω το <strong>dungeon</strong> και να παίξουμε με τον Παύλο και τον Γιάννη. Το dungeon πήρε με ευκολία  τη θέση του στα role-playing games (παιχνίδια ρόλων) μετά το επιτραπέζιο <strong>dungeons & dragons</strong> που παίζαμε το Πάσχα.<br><br>

 <img src="http://volax.gr/uploads/jimel/old_site/images/Paixnidia04.jpg"><br><br>

Εντωμεταξύ, οι ραδιοφωνικές παραστάσεις στο θέατρο (μαζί με το έκτακτο έργο από τον Γιώργο: «Ο Αρχοντοχωριάτης» του Μολιέρου) μας μάζευαν σε ένα άλλο μέρος του χωριού. Όσοι παρεβρέθηκαν πέρασαν πολύ όμορφα με την Ματίνα να εντυπωσιάζεται περισσότερο από την έγχρωμη σκιά της! Η αλήθεια είναι πως στο τέλος κάθε θεατρικής ραδιοφωνικής παράστασης ξεκινούσαν οι αγαπημένες μας <strong>ιστορίες μυστηρίου,</strong> μια συνήθεια που την κρατάμε από το περσινό καλοκαίρι.<br><br>

 <img src="http://volax.gr/uploads/jimel/old_site/images/Paixnidia05.jpg"><br><br>

Παρ' όλα αυτά το παπαδικό μας ξαναμάζευε τις νύχτες, μόνο όμως για να οργανώσουμε τα μεταμεσονύκτια παιχνίδια μας! Κάτι τέτοιες στιγμές ένιωθες ότι δεν φτάνουν οι καρέκλες της αίθουσας!<br><br>

 <img src="http://volax.gr/uploads/jimel/old_site/images/Paixnidia06.jpg"><br><br>

Ο καλός καιρός μας έβγαζε στον προαύλιο χώρο της εκκλησίας ώστε να καταλήξουμε στο πως θα παίξουμε τις <strong>Νύχτες στο Παλέρμο.</strong> Η κάθε παρέα έπαιζε με διαφορετικό τρόπο το παιχνίδι στην Αθήνα και χρειάστηκε να γίνουν διάφορα παιχνίδια ως τεστ για το final tunning!<br><br>

 <img src="http://volax.gr/uploads/jimel/old_site/images/Paixnidia06B.jpg"><br><br>

Στις 12 Αυγούστου, λίγο μετά τις 12 το βράδυ, διακόψαμε για δεύτερη φορά τα παιχνίδια! Σκοπός μας να απολάυσουμε τα πεφταστέρια ξαπλωμένοι στον βράχο του Απλώματος. Ένα παρατεταμένο «Ωωωωω!» δήλωνε τον θαυμασμό μας για κάθε αστέρι που έπεφτε. 'Ενα κοφτό «μουουουου» ήταν η ανήσυχη απάντηση κάποιας κοντινής αγελάδας... Η πιο πρόχειρη ευχή ήταν να μην τελειώσει το καλοκαίρι γρήγορα.<br><br> 

 <img src="http://volax.gr/uploads/jimel/old_site/images/Paixnidia07.jpg"><br><br>

Ο χώρος πίσω από την "σαχριστία" (αυτός με «το ωραίο τραπεζάκι») αποτελεί το ιδανικό μέρος που οι Ιταλοί ονομάζουν Παλέρμο (και κάποιοι Τηνιακοί Πάνορμο)... Είναι γνωστό σε όσους έπαιξαν φέτος αυτό το παιχνίδι ότι όταν πέφτει η νύχτα στο Παλέρμο συμβαίνουν πολλά περισσότερα από μερικά αποτρόπαια εγκλήματα: μεθυσμένες γυναίκες ψάχνουν τον «Ψηλό», κουβάδες πέφτουν από τις στέγες και φαντάσματα εμφανίζονται με λευκά άμφια και σταυρούς! Δεν θα πούμε περισσότερα. Η ομερτά του Παλέρμο μας το απαγορεύει.<br><br>

Άντε, καλό χειμώνα να έχουμε!
</p></td></tr>

<tr><td><p class="epilogos">
<b>Jimel</b> 30.08.2012<br>
<b>φωτό: Νίκος + Jimel</b><br>
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagetitle">Τα βιβλία παιχνιδιών</p></td></tr>
 <tr><td><p class="prologos">Στην αρχή δεν υπήρχε τίποτα• εμείς και τα παιχνίδια μας –και αυτά ήταν λιγότερα από μας... Η έλλειψη χώρου για 
 παιχνίδι, δημιούργησε την αγάπη μας για «εξερευνήσεις» και μας οδήγησε στο πηγάδι και τα χωράφια. Καλοκαίρι με καλοκαίρι πέρναμε θάρρος, 
 κάτι που μας οδήγησε στα βράχια και τις συστάδες τους –τα «όροι» όπως λέγαμε. Μεγαλώναμε, όμως, και μεγαλώναν και οι απαιτήσεις μας. Από 
 την ηλικία της φαντασίας είχαμε φτάσει στην ανάγκη μας για ιδιωτικότητα. Τα βράχια ήταν το εξοχικό μας. Χρειαζόμασταν την πρώτη μας 
 κατοικία! </p></td></tr>

<tr><td><p class="pagebody">
Το παιχνίδι και η κίνηση αποτελεί ζωτική ανάγκη για κάθε νεαρή ζωή μέσα στη φύση. Το συναντάμε στα ζώα, που τρέχουν, πηδούν, παίζουν μεταξύ 
τους, με την μητέρα τους ή κυνηγώντας άλλα μικρότερα. Αυτή η φυσική ανάγκη δεν μπορεί να λείπει από τα παιδιά. Παιδί και παιχνίδι είναι 
δύο λέξεις που συνεπάγεται η μία την άλλη. Μέσα από το παιχνίδι, εδώ και χιλιάδες  χρόνια, τα παιδιά σε όλο τον κόσμο ψυχαγωγούνται, 
αυτοδιαπαιδαγωγούνται, δοκιμάζουν και ασκούν τις δυνάμεις τους, ανταγωνίζονται σωστά με τα συνομήλικα τους, μαθαίνουν να πειθαρχούν στους 
κανόνες, φτιάχνουν χαρακτήρα, δημιουργούν προσωπικότητα, κοινωνικοποιούνται, ασκούν το σώμα και το πνεύμα τους, κρατώντας τα σε καλή φυσική 
κατάσταση.<br><br>
 
<strong>Το παπαδικό</strong><br>
Η δεκαετία του '80, μας έφερε ως «δώρο» την λέσχη μας! [1] Μέχρι τότε δίναμε ραντεβού σε κάποια σπίτια και από εκεί αποφασίζαμε που και πως 
θα παίξουμε.
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/lesx_pap_001.jpg" border="0"></td></tr></table></td></tr>

<tr><td><p class="pagebody">
Παιδική χαρά δεν είχε δημιουργηθεί ακόμα και ο «ξεχασμένος» χώρος του παπαδικού σοβατίστηκε και φροντίστηκε από την αρχή. Ο –πάντα θετικός– 
π. Ανδριώτης, έδωσε την άδειά του και όλα τα παιδιά βρήκαμε τον χώρο μας! Εκεί, εμείς τα παιδιά, συναντιόμαστε, παίζαμε, χαιρόμαστε. Το 
παπαδικό έγινε η λέσχη μας, έγινε ο τόπος συνάντησης, το σήμα κατατεθέν της παρέας. Από πού να ξεκινήσω και που να τελειώσω. Αμέτρητες 
ιστορίες έχουν καταγραφεί μέσα (και γύρω) από το παπαδικό.<br><br>

Ίσως ήταν, το σημαντικότερο μέρος του χωριού για όλους μας. Εκεί ακούσαμε την δική μας μουσική, εκεί τραγουδήσαμε, γελάσαμε, παίξαμε. Εκεί 
νευριάσαμε, τσακωθήκαμε• εκεί κάναμε ίντριγκες, είπαμε πολλά ψέματα και, εξίσου, πολλές αλήθειες. Εκεί μιλήσαμε για αγάπες, για έρωτες, για 
χωρισμούς. Αυτό ήταν το καταφύγιο των παιδικών και εφηβικών μας αναμνήσεων• εκεί καρδιοχτυπήσαμε, καπνίσαμε και μεθύσαμε (εντάξει, όχι 
όλοι...)<br><br>

Στον συγκεκριμένο αυτόν χώρο ήρθε αυτό το δέσιμο και γίναμε όλοι μια παρέα. Μια δυνατή παρέα που δεν είχε να χωρίσει τίποτα και που μοιράστηκε 
τα πάντα. Αν ξεκινήσω να εξιστορώ δεν θα τελειώσουμε ποτέ. Μου αρκεί που τα θυμάμαι και ονειρεύομαι… Κάποιοι έφυγαν, κάποιοι ήρθανε, κάποιοι 
έμειναν... Υπήρχαν κάποια ηρωικά καλοκαίρια (κατά την δεκαετία του '90) που είχαμε αγγίξει τα καλοκαίρια, τα τριάντα παιδιά• αριθμός 
ασύλληπτος για τα δεδομένα του χωριού! <br><br>

Κάθε μέρα που περνά, γινόμαστε λιγότερο παιδιά και μειώνονται οι αναμνήσεις (πόσες από αυτές είναι γραμμένες μέσα στα βιβλία του παπαδικού ή 
χαραγμένες με σουγιαδάκι κάτω από το τραπέζι)... Και κάθε φορά που μπαίνω μέσα, ψάχνω όλα τα βιβλία από την αρχή, όλα τα επιτραπέζια ξανά και 
ξανά, απλώς για να ξυπνήσω μνήμες από το παρελθόν…<br><br>

Στην παρακάτω φωτογραφία φαίνεται η ξύλινη ταμπέλα, αριστερά από την πόρτα, που έγραφε «εντευκτήριο», γιατί η λέξη «λέσχη» ακουγόταν άσχημα 
δίπλα από την εκκλησία...
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/lesx_pap_002.jpg" border="0"></td></tr></table></td></tr>

<tr><td><p class="pagebody">
<strong>Τα βιβλία </strong><br>
Έχουμε ήδη μιλήσει για τα επιτραπέζια και τα παιχνίδια με τα χαρτιά που παίζαμε. Ένας όμως διαφορετικός τρόπος για να περάσουμε την ώρα μας, 
ήταν τα βιβλία με τα «παιχνίδια της παρέας» (που παλιότερα τα έλεγαν «βιβλία συναναστροφών»). <br>
Τα παιχνίδια που περιελάμβαναν αυτά τα βιβλία (με την θρυλική κτητορική σφραγίδα «Σύλλογος Βωλάξ» που έβρισκες τυχαία μέσα στις σελίδες τους) 
είχαν τους χαρακτηριστικούς τίτλους «Ελάτε να παίξουμε» ή «Και τώρα παιχνίδι», και ήταν 
σχεδιασμένα για να παίζονται χωρίς να χρειάζεται να κινείται κανείς. Μην ξεχνάμε ότι τα μεσημέρια που μας απαγορευόταν να φωνάζουμε, γιατί οι 
συγχωριανοί μας ήθελαν και αυτοί να ξεκουραστούν. Τα παιχνίδια αυτά μπορούσαν να παιχτούν σε έναν εσωτερικό χώρο, και μέσα από τις σελίδες των 
βιβλίων είχαν επεξηγηθεί με ξεκάθαρο και ελκυστικό τρόπο, με εικονογραφήσεις και πρακτικές συμβουλές, προσφέροντάς μας αμέτρητες ιδέες για να 
εμπλουτίσουμε τον ελεύθερό μας χρόνο.
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/lesx_pap_003.jpg" border="0"></td></tr></table></td></tr>

<tr><td><p class="pagebody">
Τα χρόνια πέρασαν και τα περισσότερα βιβλία δεν υπάρχουν πια στο παπαδικό. Μερικά από εκείνα τα βιβλία-παιχνιδιών ήταν ήδη παλιά: από τα 
χρόνια μετά τον εμφύλιο μέχρι και τα μέσα της δεκαετίας του '60! Μέσα από τις σελίδες τους ανακάλυπτες την... Αμερική! Σε ένα από αυτά, 
για παράδειγμα, έβρισκες –σε δύο ολόκληρες σελίδες (!)– πως παίζεται η... κρεμάλα. <font class="pagebodygreen">[Και τώρα παιγνίδι, εκδ. Ζωής 
του Παιδιού 1963, σελ. 17]</font> Το κείμενο, μάλιστα, τελείωνε και με tip: «Κάτι που χρειάζεται να προσέξουμε είναι πως οι λέξεις που θα 
διαλέγωμε δεν θα πρέπη να είναι ούτε πολύ απλές π.χ. Χαρά ή Καλός, αλλά ούτε και πολύ μεγάλες και σπάνιες. Λέξεις όπως Σπαθί, Βροχή, 
Καπνός κ.λ.π. είναι πιο κατάλληλες». Στα περιθώρια ενός άλλου βιβλίου κάποιο από τα παιδιά γράφει: «να βάλω Σιδηρόδρομος – 3 φορές 
επιτυχία»! </p></td></tr>

<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/lesx_pap_004b.jpg',584,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_004.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_006b.jpg',599,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_006.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_007b.jpg',638,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_007.jpg" border="0"></a></td>

</tr>
</table>
</td></tr>

<tr><td><p class="pagebody">
Στο ίδιο βιβλίο (σ. 85-87) διαβάζουμε τους κανόνες για το γνωστό «όνομα-ζώο-πράγμα» σε δύο παραλλαγές. Η εισαγωγή είναι αφοπλιστική:<em> «Λίγα 
παιγνίδια συγκεντρώνουν τόσα προσόντα όσα αυτό: Έντονος συναγωνισμός - εγκυκλοπαιδικές γνώσεις - μεγάλη ποικιλία παραλλαγών που του δίνουν 
πάντα καινούργιο ενδιαφέρον, την δυνατότητα να παίζεται κι' από λίγα άτομα κι' από πολλά»</em>... <br><br>

Τα ονόματα των παιδιών που αναφέρονται στα κείμενα του βιβλίου πιθανά δεν θα τα συναντήσετε ποτέ (Ρηνούλα, Ζαχαρούλα, Λιλή), ενώ τα αγόρια 
είναι γραμμένα, σχεδόν πάντα, με υποκοριστικά (Γιαννάκης, Γιωργάκης, Νικολάκης). Ανάμεσα στα κείμενα των παιχνιδιών υπάρχουν διάφορα σκίτσα 
από την ομάδα, από την εποχή που ήμασταν παιδιά. Σε κάποιο βιβλίο, είναι σκιτσαρισμένο με μπλε στυλό, ένα όμορφο ηλιοβασίλεμα σε θάλασσα, 
με δύο καϊκια με πανιά. Από κάτω, γράφει με μεγάλα γράμματα: «ΚΑΛΟΚΑΙΡΙ '81»... Λίγες σελίδες πιο κάτω: «Με αγάπη Βάκης...». Συχνά έβρισκες 
και σχόλια επάνω στα προβλήματα του βιβλίου:
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/lesx_pap_008.jpg" border="0"></td></tr></table></td></tr>

<tr><td><p class="pagebody">
Κάποια από τα παιχνίδια είχαν μικρή διάρκεια αλλά έδειχναν πολύ διασκεδαστικά τις μεσημεριανές ώρες: <em>«Με το ένα σου χέρι να τρίβεις το 
κεφάλι σου και με το άλλο να χτυπάς ελαφρά το στήθος σου. Όταν το κατορθώσεις άλλαξε χέρια»</em>. Άλλα πάλι, ήταν τραγικά κακά, και 
φαντάζομαι ότι υπήρχαν μόνο και μόνο για να μην ψεύδονται ώς προς τον υπέρτιτλό τους (π.χ. 300 παιχνίδια για παιδιά –άντε να γράψεις 300 
παιχνίδια). Να ένα από αυτά:<em> «Αρχίστε να γελάτε. Εκείνος που θα ανθέξει πιο πολύ στα γέλια κερδίζει το πρώτο βραβείο»</em>! Κάποια άλλα 
πάλι, πριν τους κανονισμούς, προσπαθούν να ιντριγκάρουν τα παιδιά: <em>«Εδώ θα φανείς τι αξίζεις!»</em>... Τα μαθηματικής φύσεως δεν ξέρω 
γιατί, αλλά δεν τα παίζαμε ποτέ. Είτε ήταν «απλά»:<em> «Πως θα κόψετε ένα κεφάλι τυρί σε οκτώ μέρη, κόβοντας το μόνο τρεις φορές με το μαχαίρι»</em>, 
είτε είχαν μια «σχολική» αύρα: «<em>Γράψε έναν αριθμό και θα σου βρω πόσο χρονών είσαι (μετά τον αριθμό αρχίζουν τα πολλαπλασίασε ότι βρεις 
με το 50, αφαίρεσε 365, πρόσθεσε την ηλικία σου κ.λ.π».</em> Πόσες φορές έβγαινε κάτι λάθος και ξαναρχίζαμε από την αρχή...<br><br>

<strong>Το μυστήριο</strong><br>
Πολλά χρόνια πριν τις «ιστορίες μυστηρίου», παίζαμε κάποιες αντίστοιχες ιστορίες («Αστυνομικά» τα λέγαμε) που υπήρχαν στις σελίδες αυτών των 
βιβλίων. Σήμερα, οι ιστορίες μυστηρίου (Black Stories, στα αγγλικά) είναι ένα παιχνίδι ιδιαίτερα διασκεδαστικό αν προσπαθούν να τις λύσουν 
περισσότεροι φίλοι μαζί. Ένας παίκτης, ο Αφηγητής, παίρνει μια κάρτα από την τράπουλα, διαβάζει δυνατά μια ιστορία που φαίνεται λίγο περίεργη 
και πρέπει η υπόλοιποι παίκτες να καταλάβουν και να βρουν το ανέφικτο και το περίεργο της υπόθεσης. (Εννοείται ότι όποιος ξέρει την ιστορία 
ή γίνεται αφηγητής ή δεν παίζει). Με υπομονή, τύχη και σκέψη η παρέα στο τέλος θα βρει την λύση (ακόμη και αν στην πορεία βρίσκεται σε λάθος 
δρόμο από τις ερωτήσεις που θέτει)... Δείτε κάποια «αστυνομικά» της εποχής:
</p></td></tr>

<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/lesx_pap_010b.jpg',590,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_010.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_011b.jpg',456,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_011.jpg" border="0"></a></td>
</tr>
</table>
</td></tr>

<tr><td><p class="pagebody">
Το παιχνίδι είναι ένας από τους καλύτερους τρόπους για να διασκεδάσει κανείς στον ελεύθερο χρόνο του. Με ένα καλό παιχνίδι τα παιδιά περνούν 
όμορφα, ανέμελα, δοκιμάζουν τις ικανότητές τους και απολαμβάνουν την συντροφιά των άλλων ανθρώπων.<br>
Τα βιβλία αυτά μας προσέφεραν πραγματικά ατέλειωτες ώρες χαράς και διασκέδασης, και αυτό το κειμενάκι γράφτηκε σαν ένας μικρός φόρος τιμής 
για τις στιγμές εκείνες! 
</p></td></tr>

<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/lesx_pap_012b.jpg',544,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_012.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_013b.jpg',460,348)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_013.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_014b.jpg',621,810)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_014.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_015b.jpg',638,435)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_015.jpg" border="0"></a></td>
</tr>
</table>
</td></tr>

<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/lesx_pap_016b.jpg',610,421)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_016.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_018b.jpg',630,421)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_018.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_019b.jpg',630,374)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_019.jpg" border="0"></a></td>
<td style="padding-right:8px;"><a href="javascript: openWindow('images/lesx_pap_020b.jpg',410,610)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/lesx_pap_020.jpg" border="0"></a></td>
</tr>
</table>
</td></tr>


<tr><td><p class="comments">
[1] Στο πέρασμα των χρόνων όλα τα πράγματα γίνονται πιο περίπλοκα. Θέματα που είναι λυμμένα από το παρελθόν, μέσα από μια απλότητα σχέσεων και 
επαφών, φαίνονται να είναι μπερδεμένα και σύνθετα στο παρόν. Πόσες φορές τα έχουμε πει όλα αυτά; Ποια είναι η στιγμή που αποφασίζεις πως δεν 
έχει σημασία πλέον να προσπαθείς; Πόσα παιδιά πρέπει να γεννηθούν για να τους δοθεί ένας χώρος για να παίζουν; Το πρόβλημα της μη ύπαρξης χώρων 
για παιγνίδι, έχει σαν αποτέλεσμα τα παιδιά να καθηλώνονται στο σπίτι, να μην κινούνται όσο θα ήθελαν ή θα έπρεπε, να γίνονται οκνηρά, μοναχικά 
και με προβλήματα κοινωνικότητας... Κι όμως, φέτος το καλοκαίρι –με την σύμφωνη γνώμη του πατέρα Νίκου– και την παρέμβαση του Συλλόγου, ο 
χώρος του παπαδικού επιτράπηκε να ξαναχρησιμοποιείται (πάντοτε με τον δέοντα σεβασμό) από τα παιδιά του χωριού! Ένα μικρό ευχαριστώ στον 
Σύλλογο και τον πατέρα Νίκο! 
</p></td></tr>

<tr><td><p class="epilogos">
<strong>Jimel, </strong>26.09.2010<br>
<strong>Πηγή πληροφοριών υπήρξαν:</strong><br>
Μνήμες κατοίκων, προσωπικές μαρτυρίες<br>
Κείμενο για την παιδική χαρά από το Κυπαρίσσι Γρεβενών (05.2007)

</p></td></tr>



<tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td style="padding-bottom:20px"><p class="pagetitle">Tα παιχνίδια στη Βωλάξ (τέλη '30 - αρχές '40)</p></td></tr>


<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;"><a class="videolink" href="PaidiaFrouta5.mp3">Οι ομάδες, ο μπάστακας, τα βράχια και τα... φρούτα</a></p></td></tr>
 <tr><td><p class="epilogosn">Διήγηση: Ζακ Βίδος, <br>ηχογράφηση: 2009, <br>διάρκεια: 6:09</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"></td></tr>
</table></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

 <tr><td><p class="pagetitle">Παιχνίδια στο χωριό (δεκαετία '80-'90)</p></td></tr>
 <tr><td><p class="prologos">Οι ημερολογιακές σημειώσεις ενός κοριτσιού (της Σέι Σόναγκον) της γιαπωνέζικης αυλής του 1002 μ.Χ., 
 έφτασαν στις μέρες μας ως το <em>Βιβλίο του Μαξιλαριού</em>. Εντυπώσεις, παρατηρήσεις, στιγμές ευαισθησίας της και ένα σύνολο από λίστες 
 αποτέλεσαν ένα βιβλίο που έμεινε στους αιώνες ως ένα από τα σπουδαιότερα κείμενα της ιαπωνικής λογοτεχνίας. Το ημερολόγιο της ζωής 
 της, το φύλαγε κάτω από το μαξιλάρι της και μέσα σε αυτό βρέθηκαν λίστες με απλά πράγματα της καθημερινής ζωής..</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/vol_fullxfull.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Σε ένα αντίστοιχο βιβλιαράκι ο Δημ. Ιγν. Βίδος κατέγραψε τα παιχνίδια που παίζαμε όταν είμασταν παιδιά στο χωριό, από τα πρώτα μας 
χρόνια στο δημοτικό, μέχρι και πρόσφατα, πολλά χρόνια μετά, όπου οι περισσότεροι από μας βρισκόμαστε παντρεμένοι. Κάποιοι μάλιστα, 
έχουν ήδη απογόνους και παίζουν με τα παιδιά τους τα ίδια παιχνίδια με αυτά που παίζαμε εμείς μικροί...<br><br>

Παρακάτω παρουσιάζονται τα περισσότερα από τα καταγεγραμμένα που βρίσκονται στο μικρό βιβλιαράκι, έχουν προστεθεί ελάχιστα ακόμη και 
σε κάποια από αυτά θυμίζουμε πως παίζονται.<br>
(Επειδή, όπως λέει η Σοφία, <em>«στην Μυστική Παγκόσμια Οργάνωση Παίδων (ΜΠΟΠ) διαχέονται οι κανόνες. Μόλις περάσεις μια ηλικία σβήνονται 
αυτόματα από τη μνήμη σου»</em>). Ποιός θυμάται το παιχνίδι Μέρα ή Νύχτα;<br><br>

Το επικίνδυνα φορτισμένο retronio σκάει!<br><br>

<strong>Oμαδικά εξωτερικού χώρου</strong><br></p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Kryfto-Agg88_18.jpg" border="0"></td></tr></table></td></tr>

<tr><td><p class="pagebody">
- Κρυφτό (Γενικά, παίζαμε κρυφτό έξω από την Εκκλησία. Μακράν το καλύτερο και διαχρονικότερο παιχνίδι, έβερ! Συνήθως 
«τα φιλούσαμε» στο παράθυρο του <em>Άγγελου </em>(βλ. φωτ.) και κρυβόμαστε στο χωράφι του <em>Μπιζνάδου</em>. Το χειρότερο ήταν όταν η μάνα ήταν 
«περίπτερο» και δεν έφευγε από την θέση της)</p>

<p class=pagebodyblue>Τα παιδιά «τα βγάζουν»* για να δουν ποιο «τα φυλάει». Το παιδί που τα φυλάει, γυρισμένο προς τον τοίχο (ή το δέντρο ή 
κολώνα που έχει οριστεί) χωρίς να βλέπει, αρχίζει να μετράει, π.χ. μέχρι το 100 πέντε-πέντε, ενώ τα άλλα σκορπίζονται 
για να κρυφτούν. (απαγορεύεται να βρίσκονται στην πλάτη αυτού που τα φυλάει: «...από πίσω μου δεν έχω!»). Όταν τελειώσει 
το μέτρημα, φωνάζει: Φτου κρυμμένος κι άκρυφτος! Κι αρχίζει να ψάχνει. Κάθε φορά που βρίσκει ένα παιδί, τρέχει στο σημείο 
που φύλαγε (π.χ. στον τοίχο) και το «φτύνει». «Φτου... Άκης!» ή «Φτου... Μαίρη!» Όποιον φτύσει (βρει) πρώτον αυτός θα τα φυλάει 
στον επόμενο γύρο. Αν όμως κάποιος προλάβει και φτάσει στον τοίχο πριν τον δει το παιδί που τα φυλάει, τότε φτύνει αυτός 
(φτού!) και δεν κινδυνεύει να φυλάξει. Αν μάλιστα αυτό το παιδί είναι και το τελευταίο που έχει απομείνει, τότε λέει 
«Φτου ξελευτερία!» και ελευθερώνει όλα τα παιδιά που έχει φτύσει (βρει) αυτός που τα φύλαγε. Και δυστυχώς, ο καημένος 
τα ξαναφυλάει!</p>

<p class="pagebody">
- Κρυφτό-κυνηγητό (Η γνωστή παραλλαγή που γινόταν ή σε ανοιχτό χωράφι που ήθελε πολύ τρέξιμο ή σε δώμα, ώστε να δυσκολευτεί 
κάποιος να σε «πιάσει»)<br></p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIA_008.jpg" border="0"></td></tr></table></td></tr>

<tr><td><p class="pagebody">
- Να μείνει να μείνει στο τρύπιο καμίνι... (Θυμίζουμε τις περιβόητες "ψείρες" όπου όποιος μάζευε πέντε έβγαινε από το παιχνίδι...)<br>
- Στάκα-μαν (Με τα δάκτυλα σε σχήμα όπλου: Στάκα (=στάσου) μαν!)<br>
- Αγάλματα («Ένα δύο τρία, Έτοιμ'η φωτογραφία!») –χρονικά παλαιότερο</p>
<p class=pagebodyblue>Το παιδί που κάνει τη μάνα, με το πρόσωπο στραμμένο στον τοίχο, απαγγέλει κάποια στιχάκια ή μετράει. –Ένα δύο τρία, 
Έτοιμ'η φωτογραφία! Σ' αυτό το διάστημα, τα άλλα παιδιά παίρνουν διάφορες πόζες, είτε το καθένα μόνο του είτε σχηματίζοντας 
συμπλέγματα, ανάλογα την έμπνευση. Όταν η μάνα τελειώσει, χτυπάει με το χέρι στον τοίχο και στρέφεται απότομα προς τα παιδιά 
που οφείλουν να μείνουν ακίνητα στις πόζες που έχουν πάρει. Η μάνα διαλέγει το «άγαλμα» που της έκανε πιο μεγάλη εντύπωση 
κι αυτό γίνεται μάνα στον επόμενο γύρο.</p>
<p class="pagebody">
- Αγαλματάκια («Αγαλματάκια αμίλητα, ακούνητα, αγέλαστα μέρα ή νύχτα;») –χρονικά νεότερο</p>
<p class=pagebodyblue>Ένα παιδί είναι η μάνα γυρίζει την πλάτη και λέει –«Αγαλματάκια ακούνητα, αμίλητα, αγέλαστα μέρα 
ή νύχτα;» Αν πουν νύχτα δεν γυρίζει, αν πουν μέρα γυρίζει και προσπαθεί να τα κάνει να γελάσουν και να κουνηθούν. Όποιο παιδί 
κουνηθεί βγαίνει από το παιχνίδι. Το τελευταίο που θα δεν θα γελάσει κερδίζει.</p>
<p class="pagebody">
- Βαρελάκια (ή Σκαμνάκια)</p>
<p class=pagebodyblue>Το παιχνίδι παίζεται από 4-8 παιδιά. Τα παιδιά στέκονται στην σειρά και ο πρώτος πηγαίνει σε μια 
απόσταση 2 μέτρων και σκύβει, ακουμπώντας τα χέρια του στα γόνατά του. Ο δεύτερος παίρνει φόρα και ακουμπώντας τα χέρια του 
στη ράχη του πρώτου πηδάει από πάνω του κι ύστερα στέκει, όπως και ο πρώτος σε μια απόσταση επίσης 2 μέτρων. Ακολουθεί ο τρίτος, 
που αφού πηδήσει και ακουμπήσει επάνω στον πρώτο, ύστερα πατάει στο ενδιάμεσο διάστημα, παίρνει φόρα και πηδάει επάνω στον 
δεύτερο κι αφού πατήσει και κάνει 2 βήματα, σκύβει κι αυτός με τη σειρά του. Το παιχνίδι συνεχίζεται ώσπου να πηδήσει κι ο 
τελευταίος. Οπότε ξαναπηδάει πάλι ο πρώτος αν θέλει.</p>
<p class="pagebody">
- Μακριά Γαϊδούρα</p>
<p class=pagebodyblue>Τα παιδιά χωρίζονται σε δυο ομάδες. Η μάνα της ομάδας που «τα φυλάει», στέκεται με την πλάτη στηριγμένη 
σ' έναν τοίχο κι όλα τ' άλλα παιδιά, σκυμμένα και πιασμένα γερά το καθένα από τη μέση του μπροστινού του, με το κεφάλι προφυλαγμένο 
(μερικές φορές κάτω από τη μασχάλη του) σχηματίζουν τη μακριά γαϊδούρα. Με το σύνθημα, τα παιδιά της άλλης ομάδας παίρνουν φόρα 
και, ένα-ένα πηδάνε πάνω στις ράχες των σκυμμένων. Όταν σκαρφαλώνουν όλα, η μάνα αρχίζει και μετράει ενώ τα σκυμμένα παιδιά 
κάνουν ότι μπορούν για να ρίξουν τους καβαλάρηδες. Αν πριν τελειώσει το μέτρημα, κάποιο παιδί χάσει την ισορροπία του και 
πέσει ή έστω, ακουμπήσει το πόδι του κάτω, καίγεται και μαζί του όλη η ομάδα του που παίρνει τη θέση της άλλης.</p>
<p class="pagebody">
- Μήλα<br></p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIA_012.jpg" border="0"></td></tr></table></td></tr>

<tr><td><p class=pagebodyblue>
Δύο παιδιά στέκονται αντικριστά, δεκαπέντε-είκοσι μέτρα μακριά το ένα από τ' άλλο, ενώ στη μέση αυτής της 
απόστασης συγκεντρώνονται όλα τα υπόλοιπα. Οι δύο παίχτες που στέκονται αντικριστά προσπαθούν με το τόπι να χτυπήσουν κάποιο από 
τα παιδιά που είναι μέσα, οπότε αυτό «καίγεται» και βγαίνει από το παιχνίδι. Αντίθετα, το παιδί που θα καταφέρει να πιάσει το 
τόπι χωρίς να πέσει κάτω κερδίζει ένα «μήλο» (ζωή) που θα του επιτρέψει, αν κάποια στιγμή «καεί», να μη βγει, αλλά να παραμείνει 
στο παιχνίδι τόσες φορές όσες και οι ζωές του. Μπορεί ακόμη, αν «καεί» κάποιος φίλος του να του το παραχωρήσει! Όταν απομείνει 
μόνο ένα παιδί, οι δύο παίχτες με το τόπι μπορούν να κάνουν μονάχα δέκα προσπάθειες να το χτυπήσουν (5 ο καθένας). Αν τους 
ξεφύγει, τα ξαναφυλάνε και το παιχνίδι αρχίζει από την αρχή.</p>
<p class="pagebody">
- 1, 2, 3, Στοπ! </p>
<p class=pagebodyblue>Η μάνα κάθεται με γυρισμένη την πλάτη της στα υπόλοιπα παιδιά, σε αρκετή απόσταση από αυτήν. Όταν λέει 
1, 2, 3, Στοπ, τρεις φορές, τα υπόλοιπα παιδιά τρέχουν προς το μέρος της και όταν πει Στοπ και γυρίσει να τους κοιτάξει πρέπει 
να σταματήσουν εκεί που βρίσκονται. Όποιος κουνιέται ακόμα επιστρέφει στην αρχική του θέση. Όταν κάποιος ακουμπήσει 3 φορές τη 
μάνα αυτή γυρνάει και κυνηγάει τα υπόλοιπα. Όποιο πιάσει παίρνει τη θέση της. <br><br>

Παραλλαγή με μπάλα: Η μάνα λέει το κλασικό 1, 2, 3, Στοπ, τρεις φορές, και ξεκινάνε τα παιδιά να τρέχουν. Μετά την τρίτη φορά 
σταματάνε να τρέχουν. Μετά, η μάνα  πετυχαίνει ένα-ένα τα παιδιά με την μπάλα. Όσους πετύχει φεύγουν από το παιχνίδι. Συνεχίζεται 
το ίδιο άλλη μία φορά, από το νέο (πιο μαπομακρυσμένο) σημείο. Την δεύτερη φορά, η μάνα ξαναδοκιμάζει να τους πετύχει. Όποιος είναι 
πιο μακριά (από αυτούς που η μάνα δεν πέτυχε με την μπάλα) κερδίζει.</p>
<p class="pagebody">
- Κουτσό <br>
- Πατητό<br>
- Κυνήγι Θησαυρού<br>

- Βασιλιά Βασιλιά, με τα Δώδεκα Σπαθιά....</p>
<p class=pagebodyblue>Τα παιδιά «τα βγάζουν» κι ένα τους γίνεται βασιλιάς. Ο βασιλιάς κάθεται κάπου, ενώ οι άλλοι απομακρύνονται για να διαλέξουν ποιο επάγγελμα 
θα παραστήσουν και με ποιές κινήσεις. Όταν καταλήξουν, επισκέπτονται τον βασιλιά, και ακολουθεί ο παρακάτω διάλογος:
–Βασιλιά, βασιλιά με τα δώδεκα σπαθιά, τι δουλειά;
–Τεμπελιά!
–Και τα ρέστα;
-Παγωτά!
–Είπε η γιαγιά να μας κάνεις μια δουλειά.
–Τι δουλειά;
Τότε τα παιδιά, μιμούνται τις κινήσεις του επαγγέλματος που διαλέξανε. Αν ο βασιλιάς καταλάβει, το φωνάζει και κυνηγάει να 
πιάσει ένα παιδί που γίνεται βασιλιάς. Αν ο βασιλιάς δεν καταλάβει τι δουλειά παριστάνουν, ξανακάθεται και τα παιδιά μιμούνται 
κάτι άλλο.</p>
<p class="pagebody">
* Λαχνίσματα ή πως «τα βγάζεις»: Αναφέρουμε τα συνήθη παιδικά στιχάκια που χρησιμοποιούσε η «μάνα» όταν τα «έβγαζε», 
θυμίζοντας παράλληλα ότι σχεδόν πάντα ξεκινάνε με την αρχική λέξη «μπουφ!» <br><br>

<strong>01. Α-μπε-μπα-μπλομ</strong><br>
Α-μπε-μπα-μπλομ<br>
του κίθε μπλομ<br>
α-μπε-μπα-μπλομ<br>
του κίθε μπλομ<br>
μπλιμ-μπλομ.<br><br>

<strong>02. Άκατα Μάκατα</strong><br>
Άκατα, μάκατα, σούκουτου μπε, <br>
άμπερ, φάμπερ, ντομινέ. <br>
Άκατα, μάκατα, σούκουτου μπε, <br>
άμπερ, φάμπερ, βγε!<br><br>

<strong>03. Ο Καρακατσάνης</strong><br>
Ο Καρακατσάνης μπήκε στο τηγάνι<br>
κι έσπασε τ΄αυγά!<br>
Γιατί Καρακατσάνη μπήκες στο τηγάνι<br>
κι έσπασες τ΄αυγά;<br>
Φάε τώρα μια καρπαζιά!<br><br>

<strong>04. Έχω ένα αυτοκίνητο</strong><br>
Έχω ένα αυτοκίνητο <br>
που όλο, όλο τρέχει<br>
και που θα σταματήσει;<br>
-(π.χ.) Στην Αμερική!<br>
Και τι χρώμα θα ζητήσει;<br>
-(π.χ.) Κόκκινο!<br>
Έχει η Αμερική χρώμα κόκκινο;<br>
(Αν το παιδί που κατέληγε η ερώτηση δεν είχε κόκκινο χρώμα στα ρούχα του, παρέμενε στην κλήρωση, αλλιώς έβγαινε μέχρι να μείνει το 
τελευταίο)<br><br>

<strong>05. Οι Άγγελοι του Τσάρλυ</strong><br>
Οι Άγγελοι του Τσάρλυ είναι τρεις<br>
η Κέλλυ, η Σαμπρίνα και η Κρις.<br>
Τον αρχηγό τον λένε Σαμπουάν<br>
και βγάζει την πιστόλα του <br>
και κάνει μπουμ και μπαμ!<br><br>

Ως παιδιά δεν παίζαμε καθόλου ή απειροελάχιστες φορές (γι' αυτό και δεν καταγράφονται στο βιβλιαράκι) τα «παλαιότερα» παιχνίδια: 
Αμπάριζα, Τυφλόμυγα, Μέλισσα-Μέλισσα, Αλάτι Ψιλό, Που'ντο Που'ντο το δαχτυλίδι κ.λπ. Λογικά, πρέπει να είχαμε παίξει παιχνίδια 
όπως οι Κλέφτες κι Αστυνόμοι, αλλά δεν είναι καταγεγραμμένα στο βιβλιαράκι, και δεν είμαι σίγουρος. Εξάλλου, προσπαθούμε να 
αφαιρέσουμε τα παιχνίδια που παίζαμε στην Αθήνα από αυτά του χωριού.<br><br>

<strong>Ομαδικά «της Αιθούσης»</strong><br>
- Το Μπαούλο της Γιαγιάς<br>
- Οι Δέκα Ερωτήσεις (Έβαζε κάποιος ένα πρόσωπο στο μυαλό του και έπρεπε μόνο με 10 ερωτήσεις να το βρουν οι υπόλοιποι. 
Οι απαντήσεις ήταν πάντα με ναι και όχι.)<br>
- Σπασμένο Τηλέφωνο</p>
<p class=pagebodyblue>Τα παιδιά κάθονται το ένα δίπλα στο άλλο. Το πρώτο δεξιά, σκύβει στο αυτί του διπλανού του και του ψιθυρίζει 
μια λέξη πολυσύλλαβη και δύσκολη ή ασυνήθιστη (π.χ. Ιχθυοπωροπαντολαχανοπωλείο). Το παιδί που ακούει τη λέξη την επαναλαμβάνει όπως 
την άκουσε και την κατάλαβε στο αυτί του διπλανού του, κι αυτό με την σειρά του παραδίπλα ως το τελευταίο. Το τελευταίο παιδί σηκώνεται 
και τη φωνάζει δυνατά, αλλά συνήθως, αυτή η λέξη δεν έχει πια καμία σχέση με την αρχική!</p>
<p class="pagebody">
- Πετάει-Πετάει</p>
<p class=pagebodyblue>Ένα παιδί κάνει την μάνα. Τα άλλα παιδιά, μαζεμένα γύρω από τη μάνα, ακουμπάνε τον δείκτη τους στο 
τραπέζι, στο πεζούλι κ.λπ. Η μάνα ακουμπάει κι αυτή τον δείκτη της και λέει: Πετάει, πετάει (π.χ.) ο αετός... ο αετός... ο αετός... 
Ο γιατρός! Ή πετάει το αηδόνι... το αηδόνι... το αηδόνι... Το πεπόνι! Όταν ακούνε «αετός», οι παίχτες πρέπει να σηκώνουν ψηλά τους 
δείκτες τους γιατί ο αετός πράγματι πετάει, ενώ δεν πρέπει να σηκώσουν το χέρι τους στο άκουσμα «γιατρός»! Όποιο (ή όποια) 
ξεγελαστούν και χάσουν, υποχρεώνεται να κάνει αστεία μίμηση που θα του ζητήσει η μάνα.</p>
<p class="pagebody">
- Διήγημα (γνωστό στα βιβλία ως <em>Απρόοπτη Ιστορία</em>. Πολλοί θυμούνται το <em>«Μπαμ ηκούσθη στον αέρα!»</em>)</p>
<p class=pagebodyblue>Κάθε παίκτης γράφει μια αράδα κείμενο. Ξεκινάει ο πρώτος, γράφει την φράση του, διπλώνει το χαρτί 
καλύπτωντάς την, και το δίνει στον επόμενο παίκτη. Αυτός με την σειρά του κάνει το ίδιο και δίνει το χαρτί στον επόμενο. 
Σιγά σιγά όλοι οι παίκτες με την σειρά γράφουν, μέχρι να τελειώσει η πλευρά του χαρτιού. Στο τέλος κάποιος διαβάζει το 
τελικά διαμορφωμένο κείμενο.<em> «Η πλοκή του είναι τις περισσότερες φορές διασκεδαστική ώστε σκορπίζει πάντοτε άφθονο γέλιο 
στην παρέα»</em>.</p>
<p class="pagebody">
<strong>Ακολουθούν τα «αστυνομικά»</strong><br>
- Δολοφόνος (άλλοτε έπρεπε να δείξεις γλώσσα και άλλοτε να κλείσεις το μάτι)<br>
- (Μια νύχτα στο) Παλέρμο<br>
- Γρίφοι. Στο βιβλιαράκι αναφέρονται ως Ημιφανείς ιστορίες. Έπρεπε κανείς να κάνει σωστές ερωτήσεις ώστε να εξηγήσει τις 
περίεργες ιστορίες. Οι απαντήσεις αυτού που την είχε διηγηθεί ήταν μόνο: «Ναι, όχι, δεν έχει σημασία». Οι γρίφοι αυτοί 
ξεκίνησαν να παίζονται στο παπαδικό στα μέσα τις δεκαετίας του '90, ενώ σήμερα εμφανίζονται ως παιχνίδια σε blogs με το 
όνομα <em>Μπλε ιστορίες</em>.</p>
<p class="pagebody5">
Από λίστα άλλου παιδιού (που θέλει να κρατήσει την ανωνυμία του) βρέθηκαν όλες οι ιστορίες που είχαμε παίξει στο συγκεκριμένο παιχνίδι:<br>
<em>- Ο Γιάννης βρέθηκε νεκρός στο πάτωμα και δίπλα του κρυστάλινα θρύψαλα...<br>
- Τρένο που μπαίνει σε τούνελ, και όταν βγαίνει από αυτό κάποιος έχει πεθάνει...<br>
- Τύπος που παίρνει το ασανσέρ, πηγαίνει στον δεύτερο όροφο, φεύγει με ασανσέρ και όταν ανοίγει η πόρτα του τον βρίσκουμε νεκρό...<br>
- Γυμνός που βρίσκεται νεκρός στο έδαφος κρατώντας ένα σπασμένο σπίρτο...<br>
- Ταβέρνα που σερβίρει γλαρόσουπα. Το παρελθόν είναι αμίληκτο!<br>
- Δύο σε ένα τραπέζει παίζουν χαρτιά. Ο νικητής αυτοκτονεί με πιστόλι...<br>
- Κάποιος ακούει κάτι που δεν του αρέσει στο ραδιώφονο του αυτοκινήτου...<br>
- Τύπος μπαίνει σε μπαρ και λέει κάτι στον μπάρμαν. Ο τελευταίος του βάζει το πιστόλι στον κρόταφο και ο πελάτης αφού λέει 
ευχαριστώ, φεύγει...<br>
- Κάποιος βρίσκεται νεκρός σε ένα δωμάτιο κλειδωμένο από μέσα. Δίπλα του ένα ποτήρι νερό και αίμα...<br>
- Κάποιος πηδάει από έναν ουρανοξύστη. Καθώς πέφτει κάτι ακούει, αλλά είναι πια αργά...<br>
- Φυλακισμένοι που επιτίθενται σε φύλακα μέσα σε θάλαμο αερίων.</em></p>
<p class="pagebody">
<strong>Μεταγενέστερα (δεκαετίας 2000-2010)</strong><br>
- Παντομίμα με Παροιμίες (για όσους θυμούνται το κορυφαίο <em>Κάλλιο γαϊδουρόδενε, παρά γαϊδουρογύρευε</em> που βρέθηκε μόνο 
με την κίνηση του ποδιού!!!)<br>
- Ψυχίατρος<br>
- Ιστορία με Πέντε Λέξεις (Να βρει κάποιος την ιστορία που (δήθεν) έχει σκεφτεί η υπόλοιπη ομάδα δίνοντάς του 5 λέξεις-κλειδιά!)<br><br>

Στην συγκεκριμένη λίστα των Ήρεμων Ομαδικών περιλαμβάνονται και τα παιχνίδια «ενηλικίωσης» <em>Θάρρος ή Αλήθεια</em> και 
<em>Ρούφα το Τραπουλόχαρτο</em>!<br><br>


<strong>Επιτραπέζια</strong><br>
- Φιδάκι<br>
- Γκρινιάρης<br>
- Μονόπολη (πηγαίναμε στα τέλη της δεκαετίας του '80 στη Χώρα, αγοράζαμε κάτι ελληνικές φτηνές με 200 δρχ. για να προσθέσουμε 
κι άλλα χρήματα στην καλή που είχαμε στο χωριό...)<br>
- Ντόμινο<br>
- Master Μind (Από αρχές της δεκαετίας του '80)<br>
- Μemory (εκ παραδρομής δεν καταγράφεται στο βιβλιαράκι)<br>
- Μυστήρια στο Πεκίνο (στην πρώτη του ελληνική έκδοση)<br>
- Κuhhandel (ή Παζάρι) (Παιχνίδι με κάρτες της Ravensburger του 1985. Αγοράστηκε το καλοκαίρι του 1987 και δεν αναφέρεται στη λίστα)<br>
- Σκορ 4 (Για τους παλαιότερους. Δημιουργήθηκε το 1975. Εμείς το παίξαμε πρώτη φορά το 1978 σε μια γαλλική έκδοση ως Puissance 4)<br>
- Othello<br>
- Scrabble<br><br>

Υπήρχε και ένα κουτί με 100 (φρικτό) κλασσικά επιτραπέζια! Δηλαδή, σου έγραφε 5 παραλλαγές στο φιδάκι και τα μέτραγε ως 
5 διαφορετικά επιτραπέζια παιχνίδια!!<br><br>

<strong>πιο σύγχρονα:</strong><br>
- Λεξικό (Ευτυχώς, μας το θύμησε η Μαίρη του Νάσου: Κάποιος από την παρέα γίνεται «μάνα». Η μάνα, λοιπόν, διαλέγει μία "περίεργη" λέξη από το λεξικό, την οποία δεν γνωρίζουν οι παίκτες. Αυτοί με την σειρά τους καλούνται –ο καθένας στο χαρτί του– να γράψει τι θα μπορούσε αυτή η λέξη να σημαίνει. Στο τέλος, η μάνα διαβάζει τις εξηγήσεις των λέξεων, και η πιο αστεία κερδίζει βαθμούς. Αξέχαστη έχει μείνει η θρυλική εξήγηση της λέξης «δευτεροκανονικά» από τον Βασίλη...)<br>
- Taboo<br>
- Σκιτσομαχίες<br>
- Trivial Pursuit (To παιχνίδι Δημιουργήθηκε στον Καναδά το 1979 αλλά στην Ελλάδα ήρθε τουλάχιστον 10 χρόνια μετά)<br>
- Κντούντο (Από την αντίστοιχη ιδιωματική λέξη. Κανονικά είναι το παιχνίδι «Τutto», με τα ζάρια. Παίχτηκε για πρώτη φορά το καλοκαίρι του 2011)
- Ιστορίες μυστηρίου. Παιχνίδι που παίζεται από όλες τις ηλικίες και σε όλα τα μέρη του χωριού (π.χ. στο θέατρο) ή της Τήνου (π.χ. στην Μαρίνα στον Φαλατάδο).<br><br><br>

<strong>Παιχνίδια μέχρι να μαζευτούν όλα τα παιδιά</strong><br>
- Τελίτσες<br>
- Κρεμάλα<br>
- Πέτρα, ψαλίδι, χαρτί<br>
- Πάρτα Όλα (Μόνο αν είχες την κατάλληλη σβούρα. Και όπως λέει ένα blog: «Παίζεις μόνο όταν βρέχει». Άν δεν βρέχει 
τρέχεις και παίζεις στα βράχια!)<br>
- Υπέρ-Ατού (τράπουλες με χαρτάκια κυρίως αυτοκινήτων)<br>
- Yahtzee (Από το καλοκαίρι του 1989. Με πολλές παραλλαγές)<br><br>

<strong>Παιχνίδια που περιόριζαν τους ανεπιθύμητους («Έχουμε ήδη αρχίσει...») </strong> <br>
- Όνομα / Ζώο / Πράγμα<br><br>

<strong>Με παιγνιόχαρτα</strong><br>
Το πρώτο που μας έμαθαν (μέσα δεκαετίας '70) ήταν το μαύρο ή κόκκινο, όπου έπρεπε να μαντέψεις τι χρώμα είχε το φύλλο που 
έβγαινε... Από εκεί και πέρα:<br>
- Κοντσίνα (για τους πιο μικρούς)<br>
- Ξερή<br>
- Κουμ-καν<br>
- Πινάκλ<br>
- Δηλωτή (Το μάθαμε το 1985 και το τσακίσαμε...)<br>
- Μπλόφα<br>
- Αγωνία<br>
- Μουτζούρης (από μια «ειδική» τράπουλα της Μαίρης)<br>
- Μπιρίμπα (Όταν ήταν της μόδας. Κάθε φορά που λέγαμε να παίξουμε μπιρίμπα, υπήρχε το ερώτημα «Ποιος θα μας το θυμίσει;»)<br>
- Γάιδαρος (...με εκείνο το αέναο και ρυθμικό Εναδυοτριαστόπ!)<br>
- Ευχαριστώ (Εκείνο που προσπαθείς να κάνεις τετράδες και ζητάς «έχεις ένα εφτάρι» και αν δεν πεις ευχαριστώ επιστρέφεις και 
τα δικά σου εφτάρια... Μη γελάτε, αν ήσουν 12, σου φαινόταν πολύ καλό!)<br>
- Τρίος ή Σκαμπίλι (Θα επανέρθουμε με ξεχωριστό άρθρο. Δεν θα πούμε περισσότερα!)<br><br>

<strong>Τάβλι</strong><br>
- Πόρτες<br>
- Πλακωτό<br>
- Μουλτεζίμ ή Φεύγα<br>
- Πλακωτό πηδηχτό (ναι, αυτό το παιδικό που προσπαθούσες με τον δείκτη του χεριού να περάσεις το πούλι σου ώστε να πλακώσει 
κάποιο από τα πούλια του αντίπαλου σου και να του το πάρεις)<br><br>

<strong>Κατηγορία Τι-Μου-Θύμησες-Τώρα</strong><br>
- Κάνε ότι Κάνω
</p></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
11.05.2010<br><br>
<strong>Πηγή πληροφοριών υπήρξαν</strong><br>
(για τους κανονισμούς) Τα Ωραιότερα Παραδοσιακά Παιχνίδια, Ελαϊς 1995
</p></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Λάστιχο και καλάμια</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/basketmakings.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Και ενώ τα κορίτσια έπαιζαν «λάστιχο» (με διάφορες φιγούρες), που ήταν της μόδας τη δεκαετία του '80, τα αγόρια στην ίδια δεκαετία 
(και λίγο πιο πριν) έπαιζαν με... καλάμια: Φυσοκάλαμα με τα «μπαλάκια» από τις πασχαλιές (Ξεκινήσαμε χωρίς φυσοκάλαμο τη δεκαετία 
του '70). Παίρναμε τα καλάθια που έφτιαχναν οι παππούδες μας, μαζεύαμε τα πράσινα μπαλάκια από τις πασχαλιές και πολεμούσαμε 
μεταξύ μας από τις αυλές και τα δώματα των σπιτιών. Το αποτέλεσμα ήταν να μας φωνάζουν ΟΛΟΙ οι χωρικοί ότι θα γλιστρήσουν και 
θα «σκοτωθεί κανείς». Γενικά, τα καλάμια ήταν βάση για τα παιχνίδια μας: πιστολάκια από καλάμι μάς έφτιαχνε ο παππούς,  
σφυρίχτρες από καλάμι μάς έδειχνε πως γίνονται η γιαγιά, τα μεγάλα καθαρισμένα καλάμια γινόντουσαν σπαθιά και τα χοντρά ήταν 
η «μαγκούρα» μας για να μας προστατεύει από τα φίδια στις γύρω εξερευνήσεις. Εκτώς των άλλων, φτιάχναμε και καράβια από καλάμι 
και δοκιμάζαμε να τα «ταξιδέψουμε» (συνήθως με αποτυχία) στις ποτίστρες της πηγής...
</p></td></tr>
<tr><td><p class="epilogos">
<strong>Jimel, </strong>11.05.2010
</p></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Τα βιβλία των Μικρών Εξερευνητών</p></td></tr>

 <tr><td><p class="prologos">Όταν ήμασταν παιδιά υπήρχαν τα λεγόμενα «Βιβλία των Μικρών Εξερευνητών». Δεν ήταν κάποιο συγκεκριμένο περιοδικό κόμιξ, αλλά κάποια μικρά βιβλία 12.5x18.5cm με συμβουλές για εξορμήσεις στην ύπαιθρο (πως να ανάβεις φωτιά· πως να φυλλάξεις σε κουτί, με γύψο, τα ίχνη των ζώων· πως με ένα ραβδί να φτιάξεις ρολόι μέσα σε ένα χωράφι, πως να φτιάξεις κατσαρόλα από χαρτί, για να βράσεις νερό (!)· πως να κάνεις το ρολόι σου πυξίδα κ.α.). Βιβλία γεμάτα οδηγίες, πληροφορίες και κατασκευές, σε άρθρα που συνοδεύονταν από ήρωες του Disney.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/old-timey-scouts.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Φέτος, στην πρώτη κατασκήνωση για τα παιδιά του χωριού, και σε μια εποχή που αυτά φτάνουν στην «κατάλληλη» ηλικία είπαμε να πούμε δυο-τρία πράγματα για τα περίφημα αυτά βιβλία, την συντροφιά μας στα παιχνίδια του καλοκαιριού μέσα στο χωριό.<br> 

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mikrExerev_01.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">O τίτλος <em>«Μικρός Εξερευνητής»</em> πρωτοεμφανίστηκε στην χώρα μας με το ομώνυμο περιοδικό των εκδόσεων Ρόδη, που κυκλοφόρησε το 1951 και αποτελούσε το ομώνυμο έργο του Αρνούλ Γκαλοπέν, σε συνέχειες. Ήταν ένα 20σέλιδο περιοδικό που κυκλοφορούσε δύο φορές την εβδομάδα (Τετάρτη και Σάββατο) με τις περιπέτειες του νεαρού Μέλιου <em>«εις την επικίνδυνη περιοχή του ποταμού Κόγγου στην Αφρική».</em> Τίγρεις, πάνθηρες και γορίλλες, άγριες φυλές και επικίνδυνες παγίδες, εμφανιζόντουσαν σε κάθε σελίδα του. Ο νεαρός Μέλιος, μαζί με τον Μαρούκ τον οδηγό και τον Κέννεντυ τον σκύλο έπρεπε να τα καταφέρουν μέσα στην αφιλόξενη αφρικανική ζούγκλα και <em>«τις εναέριες κατοικίες των μαύρων».</em> Οι γνώσεις από τα ίχνη των ζώων, τις πρόχειρες οχυρώσεις ή το άναμα της φωτιάς, ήταν απαραίτητες για την επιβίωση του νεαρού Μέλιου και της παρέας του.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mikrExerev_02.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Στην ιστορία κόμικ <em>«The Secret of Atlantis»</em> του μεγάλου Carl Barks, πρωτοεμφανίζεται η περίφημη σειρά βιβλίων των Μικρών Εξερευνητών (Junior Woodchucks' Book of Knowledge) που δεν έκανε ποτέ λάθος και είχε όλες τις πληροφορίες που θα μπορούσε να ζητήσει κανείς! Που βρίσκεται η κάθε χώρα, πως βγάζεις τους πιο περίεργους λεκέδες, ποια είναι η κρυφή ιστορία ξεχασμένων πολιτισμών... To βιβλίο δεν κάνει ποτέ λάθος!</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mikrExerev_03.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Πριν όμως δημοσιευτεί η παραπάνω ιστορία, στο καρέ μιας άλλης, με τίτλο <em>«Family Tree»</em> εμφανίζεται το απίστευτο Βιβλίο των Μικρών Εξερευνητών, σε έναν και μόνο τόμο, τον ξακουστό Junior Woodchucks Guide Book. Την ιστορία έγραψε ο Carl Fallberg και σχεδίασε ο Jack Bradbury <font class="pagebodygreen">[Donald Duck #30, Ιούλιος 1953]</font>.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mikrExerev_04.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Το απόλυτο εγχειρίδιο γνώσης της (αγορίστικης) πιτσιρικαρίας της δεκαετίας του '70: το Βιβλίο των Μικρών Εξερευνητών στην πρώτη του έκδοση στην Ιταλία, το 1971 (Manuale delle Giovani Marmotte). Στην Ελλάδα κυκλοφόρησε με αυτό το εξώφυλλο, από τις εκδόσεις Νίκας-Τεγόπουλος, σε δύο τόμους των 20 δραχμών ο ένας. Πούλησε απίστευτα αντίτυπα και έγινε η βίβλος για κάθε αγόρι της εποχής. Η εμπορική επιτυχία ήταν τέτοια που οδήγησε τους εκδότες σε πολλαπλές επανεκτυπώσεις, με νέα εξώφυλλα, με διαφορετικά χρώματα, και πρόσθετους νέους τόμους (που έφτασαν τελικά τους 10), μεταφρασμένους από τα γαλλικά. </td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mikrExerev_06.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Στην Αμερική στο περιοδικό <em>"Huey, Dewey and Louie"</em> του Disney (εκδ. Gold Key 1966-1980, Whitman 1980-1984) κυκλοφόρησε επί 18 συνεχή χρόνια, με τις αυθεντικές ιστορίες του Ντόναλντ Ντακ και των ανηψιών του ως Μικροί Εξερευνητές. Εδώ, το τελευταίο τεύχος της σειράς (#81), όπου τα ανηψάκια ετοιμάζονται να ανεβούν ένα ψηλό βουνό που χάνεται μέσα στα σύννεφα.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mikrExerev_07.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">To σκάλωμα ήταν τέτοιο που το καλοκαίρι του 1986 ξεκινήσαμε να φτιάξουμε το δικό μας βιβλίο των Μικρών Εξερευνητών. Μέσα σε αυτό καταγράφαμε ότι θεωρούσαμε σημαντικό στις καλοκαιρινές μας διακοπές στο χωριό: τα μυστικά μας αλφάβητα για να μη μας καταλάβουν τα κορίτσια, τα σύμβολα πορείας μέσα από σπασμένα κλαδάκια και στρογγυλές πέτρες, ο τρόπος να φτιάχνουμε όπλα από καλάμια και μπαλάκια...</td></tr>
</table></td></tr>


</p></td></tr>

<tr><td><p class="epilogos">
<b>Jimel,</b> 15.06.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Μικροί Εξερευνητές στο... χωριό</p></td></tr>
 <tr><td><p class="prologos">Το χωριό, απομακρυσμένο από τα αστικά κέντρα, είχε ελάχιστη επιρροή από κάθε είδους τεχνολογική εξέλιξη. 
 Τα παιχνίδια που μας έκαναν να νιώθουμε "μικροί εξερευνητές", ειδικά σήμερα, αναδύουν πάντα την ίδια αίσθηση της γλυκιάς νοσταλγίας. 
 Η αλήθεια είναι ότι θέλουμε να μείνουμε πάντα παιδιά. Κυρίως στο μυαλό και την ψυχή. Ακολουθήστε μας!</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_000proti.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
<strong>Εισαγωγή </strong><br>
Στο τέλος της ταινίας «American Beauty» ο πρωταγωνιστής, την ώρα που πεθαίνει, βλέπει εικόνες από την ζωή του να περνούν αστραπιαία μπροστά από τα μάτια του. Οι εικόνες αυτές δεν κρατάνε «μια στιγμή» όπως συνηθίζουμε να λέμε, αλλά πολύ περισσότερο. Ίσως μια ολόκληρη αιωνιότητα. <br><br>

Κρατούν πάντως τόσο, ώστε να μπορούν να ταιριάξουν ως κινηματογραφικό φλας μπακ ολόκληρης της ζωής του. Τι εννοούμε; Το χόρτο, για παράδειγμα, όπου ξάπλωνε στην κατασκήνωση μικρός για να παρατηρείσει το φεγγάρι, ήταν «ίδιο» με το χόρτο όταν ξάπλωνε στην εφηβεία και αγγάλιαζε την κοπέλα του. Και το γρασίδι αυτό, ήταν πάλι «ίδιο» με αυτό που ως μεσήλικας, πλέον, γονάτιζε για να επισκευάσει τη μηχανή του αυτοκινήτου του...<br><br>

Η διάφορες εικόνες από το παρελθόν, μας φέρνουν ένα γλυκό συναίσθημα, την υλοποίηση της συμφιλίωσης με ότι έχουμε ζήσει. (Αναρωτιώμαστε, μάλιστα, μήπως όλα αυτά τα πράγματα έχουν από μόνα τους μνήμη...)<br><br>

Αν κλείσουμε τα μάτια και φέρουμε στο νου μας τα άγρια (αλλά και τόσο) μαγευτικά τοπία του χωριού, όπου περάσαμε τα καλοκαίρια θα δούμε τον εαυτό μας να κρατάει σουγιάδες και σφεντόνες, να προσπαθεί να εξερευνήσει τα χαλάσματα στα γκρεμισμένα σπίτια το μεσημέρι, να γυρνάει στα βουνά και στα λαγκάδια όλη μέρα, και να ξαποσταίνει στις μεγάλες πέτρες του Απλώματος τη νύχτα...<br><br>

<strong>Εξοπλισμός καλοκαιριού</strong><br>
Οι γονείς μας, ίσως επειδή δεν μπορούσαν να μεταφέρουν όλα τα παιχνίδια μας στο Βωλάξ, αλλά και η φύση του ίδιου του χωριού, έτσι όπως ήταν τότε, μας οδήγησαν στο να το χαρούμε πιο έγκαιρα και να το αγαπήσουμε πιο έντονα. Τα «παιχνίδια» μας ήταν εξατομικευμένα και προσαρμοσμένα στις ατομικές μας ανάγκες μέσα στα πλαίσια του χωριού. <br><br>

Την ώρα που τα σημερινά παιδιά ζούνε με nintendo και playstation, εμείς, από την ώρα που φτάναμε στο χωριό, τρέχαμε να συγκεντρώσουμε τον απαραίτητο «εξοπλισμό» για τις υπόλοιπες ημέρες του καλοκαιριού ή ακονίζαμε το μυαλό μας κατασκευάζοντας οι ίδιοι τα παιχνίδια μας. Αν, πάλι, φτάναμε βράδυ, την ώρα του ύπνου, σκεφτόμαστε με ακρίβεια και με σειρά τις πρωινές μας κινήσεις ώστε να είμαστε όσο το δυνατόν πιο γρήγορα αλλά και σωστά προετοιμασμένοι στις διάφορες εξερευνήσεις. Τα παιχνίδια εκείνα ήταν γιορτή για μας!<br><br>

<strong>Η σουγιά</strong><br>
Σε πολλές λέξεις, στο χωριό, υπήρχε αλλαγή στο γένος τους. Το έλατο γινόταν <em>ο έλατος</em>, το καμπαναριό <em>ο καμπαναριός</em> κ.α.. Έτσι, και το βασικότερο από όλο τον εξοπλισμό, ήταν η σουγιά. Θηλυκού γένους. Έφερνες την καλύτερη που μπορούσες, αν τύχαινε και είχες παραπάνω από μία. Η αλήθεια είναι ότι, αφού οι παππούδες είχαν πάντα κάποιες που περίσσευαν, όλο και κάποια χάριζαν στα εγγόνια! 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_001.jpg" border="0"></td></tr></table></td></tr>

<tr><td><p class="pagebody">
Μην φαντάζεστε τα σημερινά ελβετικά ή αμερικανικά επιτεύγματα. Τότε το χερούλι ήταν ξύλινο, συχνά μονοκόμματο. Δεν υπήρχε το έλασμα να την κλειδώνει και λόγω της συνεχούς χρήσης συχνά έπεφτε επάνω στα δάκτυλά σου, αν δεν πρόσεχες. <br><br>

Μεγάλο (άπιαστο όνειρο) ήταν τότε και τα πρώτα μαχαίρια επιβίωσης, που παρουσιάστηκαν μετά την ταινία <em>«Ράμπο»</em>, κυρίως τα δύο μοντέλα της εποχής: το ομώνυμο «ράμπο» και ο «παρασκευάς». 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_002.jpg" border="0"></td></tr></table></td></tr>

<tr><td><p class="pagebody">
Η σουγιά ήταν ένα εργαλείο πολύ χρήσιμο για να κόψεις ένα καλάμι, που θα σε βοηθούσε στην πεζοπορία σου, για να αφαιρέσεις τμήματα πέτρας (ως «όπλο αντιπερισπασμού»), για να κόψεις τους σπάγκους και να δέσεις τη σκηνή κ.λπ. Ο παππούς μας την είχε σε πρώτη ζήτηση. Από το να να κόψει βέργες, να καθαρίσει τα καλάμια και να σχίσει τις <em>καλαμόζιρες </em>για την κατασκευή του καλαθιού μέχρι να καθαρίσει σύκα ή να απλώσει την <em>μυτζήθρα </em>στο ψωμί του...<br><br>

<strong>Τα μπαλάκια</strong><br>
Τη δεκαετία του '80, που το χωριό δεν είχε ακόμα αναπτυχθεί, κυριαρχούσαν στο χωριό οι τσουκνίδες και οι λεγόμενες πασχαλιές. Πρόκειται για την «Μελία» (Melia Αzedarach) ή «Πασχαλιά των Ινδιών» (περισσότερα για το δέντρο αυτό θα υπάρξουν στη σελίδα <em>Χλωρίδα</em>) του οποίου οι καρποί είναι μικρά μπαλάκια πράσινα, λίγο μεγαλύτερα από αρακά. 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_003.jpg" border="0"></td></tr></table></td></tr>

<tr><td><p class="pagebody">
Οι καρποί αυτοί δεν τρώγονται και τον Αύγουστο μόλις έχουν δέσει, είναι πράσινοι, σκληροί και γυαλιστεροί. 
Αντιλαμβάνεστε ότι αποτελούν τα ιδανικά «πολεμοφόδια» για τις σφεντόνες και τα φυσοκάλαμα. Από τα μπαλάκια, μαζεύαμε ολόκληρα σακούλια από «πυρομαχικά». Τα ξερά (<em>παλιά, </em>όπως τα λέγαμε) ήταν άχρηστα.
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_004.jpg" border="0"></td></tr></table></td></tr>

<tr><td><p class="pagebody">
Καμιά φορά, οι γεμάτες πλαστικές σακούλες του σούπερ μάρκετ σκίζονταν και πλημμύριζαν τα στενά του χωριού με μπαλάκια (κάτι που, ούτως ή άλλως, θα γινόταν μετά το ατελείωτο παιχνίδι). Αυτός ήταν και ο τρόμος των γερόντων, που μπορεί να γλυστρούσαν και να χτυπήσουν πέφτωντας.<br>
Απίστευτες οι φωνές που μας έβαζαν ο Γερώνυμος, ο Άγγελος ή ο Ντουντός... [βλ. φωτό στο τέλος]<br><br>

Μερικές φορές, φυλάγαμε πολεμοφόδια σε τρία-τέσσερα παλιά σπίτια μέσα στο χωριό, μεταφέροντας εκεί το κοντινότερο πεδίο μάχης, όταν ο αντίπαλος έδειχνε να «στερεύει». Η καλύτερη «αποθήκη πυρομαχικών» ήταν το σπίτι που ονομάζαμε <em>μπλέ</em>, λόγω των χρωμάτων στα 
πορτοπαράθυρά του (Εκείνα τα χρόνια, ήταν μειονότητα τα σπίτια του χωριού που ήταν λευκά και είχαν μπλέ χρώμα τα πορτοπαράθυρά τους). Η αυλή του αποτελούσε στρατηγικό σημείο αφού, βρισκόταν ψηλά επάνω από τον στενό κεντρικό δρόμο και τα κλαδιά, της απέναντι πασχαλιάς, έφταναν μέχρι το «στρατηγείο» μας!<br><br>

Το μέρος με τις πιο παραγωγικές πασχαλιές ήταν στο κέντρο των δύο γκρεμισμένων σπιτιών που βρισκόντουσαν πριν από αυτό του <em>Κακάλα </em>που ήταν και το πρώτο κατοικήσιμο σπίτι του χωριού.<br>
Τα δέντρα αυτά ήταν γέρικα και είχαν φυτρώσει μέσα στην κουζίνα του παλιού σπιτιού. 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_005.jpg" border="0"></td></tr></table></td></tr>

<tr><td><p class="pagebody">
Ο Γιώργος  ο Λεβαντίνος ήταν το πρώτο «θύμα», αφού κάποτε (στα τέλη της δεκαετίας του '70) έσπασε και έπεσε κάτω. Αυτό το συμβάν μας έκανε να χάσουμε... μία μέρα από το παιχνίδι μας. Την μεθεπόμενη και παρά τις φωνές των δικών μας, είχαμε πάψει να αγωνιούμε οι μάχες συνεχίστηκαν!<br><br>

<strong>Οι σφεντόνες</strong><br>
Σφεντόνες πέρασαν αρκετές από τα χέρια μας. Από τις απλές πλαστικές <em>(«αγιοβασιλιάτικες»)</em> που πουλούσαν στη Χώρα μέχρι τις ιδιοκατασκευές μας. Κάποτε, πέρασαν από τα χέρια μας ακόμη και αυτές οι αμερικανικές «επαγγελματικές» diablo. 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PAIDIKA_006.jpg" border="0"></td></tr></table></td></tr>

<tr><td><p class="pagebody">
Ο Νάσος, επειδή τα κατάφερνε στα χειρωνακτικά και είχε σφεντόνες από την παιδική του ηλικία, είχε δημιουργήσει μια πραγματικά πολύ καλή που έδωσε στον Δημήτρη, η οποία αντέχει ακόμη και σήμερα (!). Οι άλλες, πάλι, είχαν λάστιχα που στέγνωναν, κολλούσαν και, συνήθως, σκιζόντουσαν. Αυτό μας οδηγούσε, κάθε λίγα χρόνια, να ψάξουμε να αγοράσουμε καινούργιες. <br><br>

<strong>Τα φυσοκάλαμα</strong><br>
Τα φυσοκάλαμα ήταν πιο σπάνια και στην αρχή γινόντουσαν με καλάμια. Στις αρχές τις δεκαετίας του '90, όμως, είχαμε συχνά εκλογικές αναμετρήσεις, με αποτέλεσμα να χρησιμοποιούμε ως φυσοκάλαμα τα πλαστικά σωληνάκια που είχαν οι κομματικές σημαίες. Αυτά, ήταν στην ιδανική διάμετρο για τα μπαλάκια. Δύο αδέρφια γνωστής οικογένειας έφερναν πάντα τέτοια και οι μελανιές που γεμίζαμε δεν λέγονταν! <br><br>

Όταν πια είχε αρχίσει η ανοικοδόμηση στο χωριό και υπήρχαν μια-δυο οικοδομές, ανακαλύψαμε και τις πλαστικές σωλήνες των ηλεκτρολόγων. Κι αυτές στο ιδανικό μέγεθος! Τότε, μάλιστα, η τέχνη μας έφτασε στο να φτιάχνουμε και φυσοκάλαμα με γεμιστήρα και θαλάμη!<br><br>

Οι λίγο μεγαλύτεροι σε ηλικία θυμούνται ότι στο τέλος οι μάχες με τα μπαλάκια γινόντουσαν χωρίς κανένα «όπλο», αλλά με γυμνά χέρια, πίσω από <em>κάπασους</em>, στα δώματα των σπιτιών, ή επάνω από το πηγάδι του χωριού.<br><br>

<strong>Το παγούρι</strong><br>
Την δεκαετία του '80, είχαν βγει στην αγορά τα «παγουρίνο» (με το καπάκι, τα χερούλια-αυτιά και το αυτοκόλλητο... Τα θυμάστε; Μετά την επιτυχία, μάλιστα, βγήκαν και τα «σούπερ παγουρίνο») και φυσικά είχε γίνει χαμός. Εμείς, επειδή αισθανόμαστε Μικροί Εξερευνητές, δεν δεχόμασταν κάτι λιγότερο από κανονικό παγούρι, στρατιωτικό, αγορασμένο στο Μοναστηράκι! («Τα παγουρίνο είναι για τα κορίτσια»)<br><br>

<strong>Ο φακός</strong><br>
Επειδή εκείνα τα χρόνια –σάμπως τώρα τι γίνεται;– έπεφτε συχνά το ρεύμα στο χωριό (γιορτή της Παναγίας γαρ) όλο και κάποιος φακός υπήρχε στο σπίτι. Αυτόν συνήθως «κλέβαμε» και τον είχαμε για τις νυχτερινές μας εξορμήσεις. Οι παλιοί φακοί, με την πλακέ μπαταρία και τα ελάσματα, φώτιζαν από τα πλάγια. Κάποια παιδιά, μάλιστα, είχαν τους αναβαθμισμένους με το κόκκινο και πράσινο φίλτρο για τα σήματα Μορς. Οι φακοί των 
παππούδων, πάλι, ήταν πλακέ, μεταλλικοί, με ένα γυάλινο ογκώδες μεγεθυντικό «μάτι» στην κορυφή που μεγάλωνε την εστία και τη δύναμη του φωτός.<br><br>

Στο τέλος του καλοκαιριού τους αφήναμε σε κάποιο συρτάρι, και το Πάσχα, τους βρίσκαμε σε κακή κατάσταση, με τις μπαταρίες να έχουν βγάλει υγρά και να έχουν γίνει όλα μια μάζα με ανυπόφoρη μυρωδιά!<br><br>

Η βόλτες μας στα χωράφια και τα βράχια, γύρω από το χωριό, μπορούσαν να κρατήσουν μέχρι να σκοτεινιάσει. Εκεί, ήταν απαραίτητη η κατοχή φακού στην περίπτωση που δεν θα είχαμε επιστρέψει έγκαιρα στο χωριό και το οποίο φωτιζόταν με ελάχιστα φώτα και –κυρίως– το φεγγάρι...<br><br>

Σε εκείνα τα μακρινά μέρη έξω από το χωριό (για να μην έχουμε προβλήματα), υπήρχαν και κάποια «καταστροφικά» παιχνίδια... Ένα από αυτά, ήταν να πετάμε πέτρες σε κάθετες χαράδρες και γκρεμούς και να τις βλέπουμε να διαλύονται σιγά-σιγά πέφτοντας. Τα γρανιτικά πετρώματα του χωριού είναι –γεωλογικώς– σαθρά και κακής ποιότητας οπότε το αποτέλεσμα φάνταζε, στα μάτια μας, εκπληκτικό. Mερικές φορές, μάλιστα, έβγαζαν 
απίστευτη σκόνη καθώς έσπαγαν οπότε έπρεπε να πλυθούμε ελαφρώς πριν εμφανιστούμε στους γονείς μας. [βλ. φωτό στο τέλος]<br><br>

Η αλήθεια είναι, δυστυχώς, ότι όταν ήμασταν μικροί δεν σεβόμαστε, πολλές φορές, τις <em>ξερολιθιές</em>. Υπήρχε ένας βράχος που χωριζόταν στην κορυφή του από πέτρες. Ο μισός άνηκε στον γερό-Γιακουμή τον <em>Καρύδα </em>(τότε δεν γνωρίζαμε ποιου είναι) και ο άλλος μισός σε κάποιον άλλον. Αυτές τις πέτρες 
τις είχαμε «κυλίσει» 6-7 φορές και πάντα τον ξαναβρίσκαμε φτιαγμένο. Κάποια φορά μας τσάκωσε και δεν τολμήσαμε να τον ξαναπειράξουμε!<br><br>

<strong>Oι χάρτες</strong><br>
Κάθε σωστός «Μικρός Εξερευνητής» έχει χάρτη της περιοχής για να ξέρει που βρίσκεται και που πάει. Εκείνα τα χρόνια, όμως, όχι μόνο δεν υπήρχαν τα διάφορα GPS, αλλά και οι χάρτες ήταν λανθασμένοι και ανενημέρωτοι, ενώ, η <em>Βωλάξ </em>δεν αναγραφόταν καν μέσα σε αυτούς...<br><br>

Κρατούσαμε λοιπόν σημειώσεις για τα περάσματα τις πέτρες ή βαφτίζαμε με χρώματα (τη δεκαετία του '70) τις βραχώδεις συστάδες, ώστε να μπορούμε μεταξύ μας να συνενννοηθούμε. Σώζεται μέχρι σήμερα ένας χάρτης του Μήτσου, που φτιάχτηκε το χειμώνα του 1990, για να «προετοιμάσει» τις εξορμήσεις του Πάσχα! [βλ. φωτό στο τέλος]<br><br>

<strong>Το βιβλίο των "Μικρών Εξερευνητών"</strong><br>
Η συγκεκριμένη εγκυκλοπαιδική σειρά βιβλίων για παιδιά (βλ. ειδικό άρθρο) αποτέλεσε την βίβλο για χιλιάδες παιδιά και, πολλοί από εμάς, δοκιμάσαμε να φτιάξουμε κάποια custom έκδοση, προσκοπικού τύπου, για τις «ανάγκες» μας στο χωριό! [βλ. φωτό στο τέλος]<br><br>

<strong>Τα παπούτσια</strong><br>
Θα πρέπει να θεωρήσουμε ότι τα «ειδικά» παπούτσια ήταν μέρος του εξοπλισμού μας. Ο ευρύτερος γεωφυσικός χώρος με τις πέτρες και ο κίνδυνος των φιδιών, μας έπεισε ότι μόνο αθλητικά παπούτσια (ή άντε και τα μποτάκια) ήταν τα κατάλληλα υποδήματα που έπρεπε (κυρίως τα αγόρια) να φοράμε. <br><br>

Πολύ πριν τις αρχές των 90s, με τα <em>τρακτερωτά </em>"κίτρινα" Timberland και τα δερμάτινα κορδόνια –και φυσικά από τα παλαιότερα ορειβατικά με τα κόκκινα κορδόνια, που κόστιζαν πάρα πολύ– υπήρχαν τα μαύρα αθλητικά <em>zita-hellas</em> με τις πορτοκαλί ρίγες στα πλάγια, που από το πολύ σκαρφάλωμα έλιωναν οι τάπες τους <em>(«Βάκη πρόσεξε γιατί θα γλυστρίσεις! Στην πηγή γλυστράει!»)</em>. Αυτό, βέβαια, δεν μας αποθάρρυνε, αφού ήταν κάτι το συνηθισμένο για παιδιά και όλα θεραπεύονταν με λίγο ιώδιο...<br><br>

Στα 80s, υπήρχαν τα αθλητικά παπούτσια Strike ("Φοράει  Strike και καρφώνει!") και μετά το Eurobasket του '87 εμφανίστηκαν και τα Pony, που φόραγε ο Γκάλης. Κάπου εκεί είχαμε και τα πρώτα μας «κονβερσάκια».<br><br>

<strong>Επίλογος</strong><br>
Παρότι δεν μας έλειψαν τα playmobil, τα lego και τ' αυτοκινητάκια της matchbox (από τις όποιες ανέσεις της Αθήνας), η χαρά που σου έδινε το ομαδικό παιχνίδι στο χωριό, η εξερεύνηση και η αναζήτηση χαλασμάτων και  γκρεμισμένων σπιτιών ήταν κάτι το «μαγικό». Η περιπέτεια σε συνδυασμό με την επαφή μας με τη φύση (όλη μέρα στα βουνά και στα λαγκάδια) ήταν κάτι μοναδικό που εμείς δεν μπορούσαμε να το βρούμε πουθενά παρά μόνο στο χωριό.<br><br>

Η αλήθεια είναι ότι σε όλα αυτά, νιώθουμε ασφάλεια, σιγουριά και νοσταλγία. Είναι «δικά μας», είναι οικεία, τα γνωρίζουμε και μας προσδιόρισαν. Απαξιούμε το σήμερα και τον κόσμο των «πιτσιρικάδων» επειδή τα παιδιά αυτά μεγαλώνουν σε ένα δικό τους κόσμο, διαφορετικό από τον δικό μας. Όμως, πολλά παιδιά γύρω μας, ενώ έχουν όλα τα καινούργια μαραφέτια, δεν τους λείπει καθόλου η φαντασία και η επινόηση, δεν τους λείπει καθόλου η σκέψη και το όνειρο. Και μάλιστα κάποια από αυτά –καθόλου περίεργο, τελικά– παίζουν με τον τρόπο που παίζαμε εμείς και στον ίδιο χώρο με τον «δικό μας». Τους ευχόμαστε καλό παιχνίδι!<br><br>

Α, ναι! Και κάτι ακόμα: Προσέξτε μην γλυστρίσετε! Στην πηγή γλυστράει! 
</p></td></tr>

<tr><td><p class="epilogos">
<strong>Leopold Dustal, Δημήτρης (volax.gr) Βίδος, </strong>21.10.2010
</p></td></tr>


<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/PAIDIKA_008b.jpg',476,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PAIDIKA_008.jpg" border="0"></a></td>
<td style="padding-right:8px;"><a href="javascript: openWindow('images/PAIDIKA_009b.jpg',577,579)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PAIDIKA_009.jpg" border="0"></a></td>
<td style="padding-right:8px;"><a href="javascript: openWindow('images/PAIDIKA_010b.jpg',710,516)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PAIDIKA_010.jpg" border="0"></a></td>
<td style="padding-right:8px;"><a href="javascript: openWindow('images/PAIDIKA_011b.jpg',710,535)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PAIDIKA_011.jpg" border="0"></a></td>

</tr>
</table>
</td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="150">Τα μπαλάκια, μετά από... μάχη, στη μέση του δρόμου (1976-77)</td><td style="padding-right:8px;" valign="top" width="150">Το «σπάσιμο» των βράχων (1982-83)</td><td style="padding-right:8px;" valign="top" width="150">Ο custom χάρτης του χωριού (1990)</td><td style="padding-right:8px;" valign="top" width="150">Προσωπικές σημειώσεις των Μικρών Εξερευνητών (1987)</td></tr>
</table></td></tr>

<tr><td style="padding-top:20px; padding-left:25px;"><img src="theme/greyline.jpg">

<tr><td><p class="pagetitle">Τα παιχνίδια με την τράπουλα</p></td></tr>
 <tr><td><p class="prologos"><em>«Οι τζογαδόροι είναι οι λεβέντες της τράπουλας, αλλά η τράπουλα είναι ο μόνος λεβέντης»</em>,  γράφει ο Γιάννης Βαρβέρης στο βιβλίο του <em>Κόψε</em>. Στην «λεβέντισσα» Ελένη του Φραγκιά έριξαν μια τράπουλα μέσα στον τάφο της 
 όταν εκείνη πέθανε... </p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/LesJoueursDeCartes.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Τα παλιά χρόνια, η βασική διασκέδαση στο χωριό ήταν τα παιχνίδια με την τράπουλα και τα οποία παιζόντουσαν στα σπίτια των χωρικών αφού δεν υπήρχαν στο χωριό –πλην ελαχίστων και μικρών χρονικών διαλειμμάτων– καφενέδες. Κάποιοι μάλιστα, για να νιώσουν την ατμόσφαιρα, πήγαιναν στο παλιό παντοπωλείο του Κουμάρου (που σήμερα είναι λέσχη) να παίξουν πρέφα.<br><br>

Στα σπίτια τους, λοιπόν, έπαιζαν χαρτιά και μάλιστα περισσότερο τεχνικά παρά τυχερά παιχνίδια, όπως η κοντσίνα (<em>«παιχνίδι για γυναίκες»</em>), το σκαμπίλι και η πρέφα. Τα δύο τελευταία παιχνίδια παιζόντουσαν σχεδόν πάντα με χρήματα, με τις παλιές τράπουλες του ελληνικού μονοπωλίου. <br><br>

Το 1897, έπειτα από μια πολεμική ταπεινωτική ήττα, το κράτος πτώχευσε. Για να πληρώσουμε πολεμική αποζημίωση, «οι φιλέλληνες» σύμμαχοί μας και οι τράπεζές τους μάς κατέβαλαν χρήματα για να πληρώσουμε το τεράστιο ποσό με ακόμη μεγαλύτερο τοκοχρεωλύσιο. Για να εξυπηρετήσει η χώρα μας το δημόσιο χρέος ιδρύθηκε το «Ελληνικό Μονοπώλιο», όπου τα ποσά από πράγματα βασικής ανάγκης, όπως σπίρτα, φωτιστικό πετρέλαιο, μαγειρικό αλάτι, ζάχαρη, σαπούνι (γι' αυτό και η γιαγιά έφτιαχνε δικό της...), πήγαιναν στην αποπληρωμή του «δανείου». Μέσα στα βασικότερα πράγματα ήταν και οι ...τράπουλες! (ως γνωστόν είμαστε φιλοπαίγμονες και τζογαδόροι...) <br><br>

Όποιος έβρισκε τράπουλα από κάποιους ναυτικούς ή συγγενείς από το εξωτερικό, ένιωθε μεγάλη χαρά και περίμενε το ίδιο βράδυ να καλέσει την παρέα των συγχωριανών με τους οποίους συνήθηζε να παίζει, για να παίξουν με το νέο απόκτημα! <br><br>

Τις δεκαετίες του '70-΄80, που είμαστε εμείς παιδιά, οι μεγαλύτεροι μάς έδιναν τις πιο τσακισμένες τράπουλες από αυτές ή κάποιες όπου είχε χαθεί κάποιο χαρτί τους (γι' αυτό και κάποιοι joker έχουν ζωγραφισμένο επάνω, μέχρι και σήμερα, το σύμβολο του χαρτιού που έλειπε) για να παίξουμε και μεις στο παπαδικό –φυσικά χωρίς χρήματα. <br><br>

Της μόδας τότε ήταν το κουμ-καν μετά ακολούθησε η δηλωτή και αργότερα η μπιρίμπα. Το κουμ-καν δεν το παίζαμε πάντα νόμιμα! Επειδή, μάλιστα, συνέβαινε πολύ συχνά αυτό, λέγαμε πριν ξεκινήσουμε: «να παίξουμε μαύρο;», που σήμαινε ότι επιτρεπόταν να κλέψει όποιος θέλει (σε αντίθεση με το «λευκό») αρκεί να μην τον πιάσουμε επ' αυτοφώρω! Έτσι, έφτασαν τράπουλες να έχουν στο τέλος του παιχνιδιού πάνω από 8 άσσους ή τρεις-τέσσερις joker, κάτι που για μας έβγαζε πάρα πολύ γέλιο... Αν κούναγες μάλιστα το κεντρικό τραπέζι του παπαδικού, όλο και κάποιος ξεχασμένος άσσος θα έπεφτε!<br><br>

Τα παλιά χρόνια,πριν τον πόλεμο –και με δεδομένο ότι τα χαρτιά παιζόντουσαν με λεφτά– τα παιδιά έπαιζαν αμάδες και όχι παιχνίδια με τράπουλα. Μάλιστα, πριν τον πόλεμο, σε έναν σημαντικό «αγώνα», είχαν έρθει στο χωριό παιδιά από την Κώμη για να παίξουν αμάδες με τα παιδιά της <em>Βωλάξ</em>! 
<font class="pagebodygreen">[σσ. ο χώρος έξω από την εκκλησία, από εκεί που είναι η αλτάνα με τα φυτά μέχρι την Σαχριστία –τότε υπήρχε άμμος εκεί– ήταν ο χώρος που συνήθως έπαιζαν <em>αμάδες</em> τα παιδιά]</font>. 

Οι μικροί, λοιπόν, δεν έπαιζαν χαρτιά γιατί απλά δεν είχαν λεφτά. Αυτό σήμαινε ότι οι υπόλοιποι μπορούσαν να παίξουν! Έφηβοι και μεγαλύτεροι, πολλά από τα χρήματά τους, τα έπαιζαν στην τράπουλα, ενώ, πολλά κέρδη από τις πωλήσεις των καλαθιών πήγαιναν στη χαρτοπαιξία –η οποία τυπικά απαγορευόταν. Εξάλλου, υπήρξε τζογαδόρος χωρικός που πήγαινε στην Πάρνηθα για να παίξει (το αμιγώς τυχερό παιχνίδι) Σεμέν-ντε φερ... Κάτοικοι του χωριού, θυμούνται τον <em>Ταλαρά</em> να σκίζει την τράπουλά του σαν ύστατη αυτοπροστασία από την οικονομική αιμορραγία... («Δεν ήξιρε να παιζ'! Ούλο έχανε!») <br><br>

<em>«Έν Ελλάδι παρ' όλον, ότι ή Νομοθεσία δέν επέτρεπε τήν χαρτοπαιξία καί τά διάφορα άλλα τυχερά παιχνίδια, το Κράτος άπεφάσισεν διά τού Νόμου 3717/1928 νά κάνη μοναδικήν εξαίρεσιν τού γενικού απαγορευτικού μέτρου καί νά έπιτρέψη την ίδρυσιν τού «Αυτονόμου Όργανισμού πρός άποκατάστασιν τών σεισμοπαθών τής επαρχίας Κορινθίας» (ΑΟΣΚ). Έκτοτε δημοσιεύθηκαν πάμπολλες διαταγές, γνωματεύσεις, διατάξεις καί άλλοι νόμοι, οί οποίοι εδημιούργησαν ένα σωρό «παράθυρα» διά τήν επέκτασιν τής χαρτοπαιξίας καί τυχερών παιχνιδιών στόν τόπον μας. Ώς άποτέλεσμα τής «μοναδικής εξαιρέσεως» τού 1928, σήμερα λειτουργούν διάφορα Καζίνα εις όλην τήν χώραν. Τά κέρδη, τά οποία θα προήρχοντο από τήν είσπραξιν φόρων τών χαρτοπαικτικών λεσχών, σπανίως επούλωσαν τίς πληγές τού σεισμού».</em><br><br>

Στους μεγάλους παίκτες του χωριού υπήρξαν ο Πέτρος ο <em>Ρεμπέτ'ς</em>, ο <em>Μπρούνος</em>, ο <em>Φραγκούλας</em> και ο <em>Μπαμς</em>. Πολύ καλός παίχτης ήταν ο Γιακουμής ο <em>Σκιαδίνης</em>, ο Αντώνης ο <em>Ντουντός </em>και άλλοι. Ο Άγγελος ήταν από αυτούς που κέρδιζαν συχνά και έπαιζε μαζί με τον αδελφό του <em>Γιώργη </em>και την γυναίκα του Ζωζεφίνα που τις άρεσαν και αυτής τα χαρτιά. Ο Άγγελος ήξερε και όλα τα σημάδια για να δίνει και να παίρνει πληροφορίες την ώρα της παρτίδας: Ο δείκτης του χεριού ορθωμένος έδειχνε τον άσσο, η γροθιά την ντάμα (αν προσέξετε τα χαρτιά της τράπουλας η ντάμα κρατάει στην γροθιά της ένα λουλούδι), όταν έπιανε το σαγόνι του εννοούσε τον ρήγα (ο ρήγας απεικονίζεται πάντα με γενιάδα· μιμόταν, λοιπόν, αδιόρατα την κίνηση που κάνουν αυτοί που χαιδεύουν τα μούσια τους), όταν έπιανε το κεφάλι του σαν να σκέφτεται υποδείκνυε τον βαλέ (ο βαλές φοράει ιπποτικό σκούφο)... Ο Άγγελος ήταν, μάλιστα, και ένας από τους λίγους που ήξερε στο χωριό τάβλι (το είχε μάθει στο Ναυτικό όταν υπηρετούσε) αφού δεν υπήρχε το παιχνίδι αυτό στη Βωλάξ των χρόνων εκείνων. <br><br>

Το σύνηθες ήταν να μαζεύονται οι οικογένειες τα βράδια του χειμώνα (το καλοκαίρι μπορούσες να κάτσεις στην βεράντα και να συζητάς), να πίνουν ρακές και να παίζουν σκαμπίλι ή πρέφα. Να περνάνε καλά δηλαδή... Κάποιες φορές βέβαια, υπήρχαν και μικροτσακωμοί, αφού οι τράπουλες ήταν λίγες και πολυχρησιμοποιημένες, με αποτέλεσμα να ξέρουν κάποιοι τι χαρτιά «περνούσαν». Στην πρέφα υπάρχουν δύο σινιάλα: το <em>βρόντηγμα </em>και το <em>λίχνισμα</em>. Έτσι, αν ένας παίκτης έχει αξίες σ’ ένα χρώμα, π.χ. τα σπαθιά, την ώρα που θα πέσει το πρώτο σπαθί κάτω, βροντάει με τη γροθιά του το τραπέζι. Αντίθετα, όταν κανείς έχει ένα μόνο φύλλο σ’ ένα χρώμα, δεν το ακουμπάει στο τραπέζι φυσιολογικά, αλλά το «λιχνίζει», δηλ. το ρίχνει ελαφρά προς τα 'πάνω, ακριβώς για να υποδηλώσει ότι έχει μόνο ένα. <br><br>

Αυτά τα σημάδια, όπως είπαμε, απαγορεύονται ρητώς στα σοβαρά τραπέζια· αν ένας παίκτης είναι νεοφερμένος, μόλις το επιχειρήσει, οι άλλοι θα του πουν αυστηρά, «ούτε βροντάμε, ούτε λιχνάμε!». Στο χωριό, όταν προσπαθούσαν να δείξουν στον συμπαίκτη τους τη χαρτωσιά τους με κινήσεις των χεριών ή με εκφράσεις του προσώπου τους μπορούσε να δημιουργηθεί μικροένταση. Έτσι, σ' αυτόν που έκανε νοήματα, έλεγαν με έντονο τόνο: «Τι γνέφ'ς;»<br><br>

Σήμερα ο Γιακουμής, η Λουίζα με τον άντρα της Ιωσήφ και ο Πέτρος ο Ξενόπουλος συνεχίζουν την μακραίωνη παράδοση να μαζεύονται στα σπίτια και να «παίξουν χαρτάκι», όπως τις παλιές καλές μέρες.
</p></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Το σκαμπίλι</p></td></tr>
 <tr><td><p class="prologos">Ένα από τα παιχνίδια με χαρτιά που έπαιζαν στο χωριό ήταν και το <em>σκαμπίλι</em>. Παιχνίδι που παιζόταν με τα 28 από τα 52 χαρτιά της τράπουλας και που απαιτούσε τεχνική κατάρτιση, εξ’ ού και η εξευγενισμένη έκδοση της ρήσης <em>«η πρέφα θέλει υπομονή και το σκαμπίλι τέχνη»</em>.</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Joueurs-_Skabili.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Η λέξη σκαμπίλι είναι γαλλικής προέλευσης και συγκεκριμένα προέρχεται από το <em>Brusquembille </em>που είναι ένα παρόμοιο (με αυτό που γνωρίζουμε σαν σκαμπίλι) παιχνίδι στα χαρτιά. Οι γαλλομαθείς θα αναγνωρίσουν ότι τo brusquembille είναι παραφθορά του brusque en bille, παλιά έκφραση αργκό που σημαίνει ακριβώς απότομο (χτύπημα) στο πρόσωπο. <br><br>

Το παιχνίδι αυτό είναι άγνωστης προέλευσης, με κύριο χαρακτηριστικό τους αυστηρούς κανόνες που ενώ το καθιστά δύσκολο, επιτρέπει στον καθένα να είναι σε θέση να παίξει. Στον 18ο αι., το 1779, ο γνωστός γάλλος διπωμάτης Antoine-René de Voyer d'argenson Paulmy αποδίδει την πατρότητα αυτού του παιχνιδιού στον κωμικό του Hôtel de Bourgogne, Jean Gracieux (1575-1634) που έγινε ο ίδιος γνωστός με το ψευδώνυμο Bruscambille. Πάντως η πρώτη γνωστή αναφορά του παιχνιδιού γίνεται από την <em>Académie universelle des jeux</em>, στο Παρίσι το 1725. Στο ελληνοχριστιανικό βιβλίο <em>52 Δαίμονες της Χαρτοπαιξίας</em> το σκαμπίλι καταλαμβάνει την 6η θέση στα «κακά» παιχνίδια (!) <br><br>

Το παιχνίδι αυτό, το έπαιζαν είτε δύο παίχτες μεταξύ τους είτε τέσσερις παίχτες σε δύο ομάδες (ο πρώτος με τον τρίτο και ο 
δεύτερος με τον τέταρτο). Στην οικογένεια, αντί για σκαμπίλι, έλεγαν <em>«να παίξουμε <strong>τον τρίο</strong>»</em>. Έπαιζαν ομάδες, και όποτε δεν υπήρχε τέταρτος, αυτός που ήταν «μόνος του» έπρεπε να κοιτάει τα χαρτιά του υποτιθέμενου ζευγαριού του (<em>«του στραβού» </em>το έλεγαν). Και, φυσικά, το χτύπημα του τραπουλόχαρτου στο τραπέζι ήταν σήμα κατατεθέν του συγκεκριμένου παιχνιδιού (οι μητέρες  παραπονιόντουσαν στους άντρες: «λίγο πιο σιγά... μην χτυπάτε το χέρι σας στο τραπέζι, κοιμούνται τα παιδιά... θα ξυπνήσουν...») <br><br>

Θεωρητικά, το σκαμπίλι, μπορεί να παιχτεί και με τρεις παίκτες αν αφαιρεθούν τα τέσσερα εξάρια. Ενώ, το αμερικάνικο <em>σλαπτζάκ </em> (Slapjack) είναι μια σχετική «έκδοση» του σκαμπιλιού για  παιδιά, με τράπουλα, όμως, 52 χαρτιών και με την δυνατότητα να μπορούν να το παίξουν μέχρι 10 (!) παίκτες. Αρκετά παιχνίδια μοιάζουν με τις αρχές του <em>σκαμπιλιού</em>. Ο Μήτσος μου γράφει: <em>«Ενθυμούμαι ότι το παιχνίδι μπουρλότο, που μου έμαθαν στο Λιτόχωρο, ήταν πολύ κοντινό του "Tρίου". To μπουρλότ ή μπουρλότο –λέγεται και πιλόττα  στους Κυπρίους– από το γαλλικό Belote μοιάζει πολύ με το σκαμπίλι. Σε διάφορα μέρη της Βόρειας Ελλάδας παίζεται η παραλλαγή του, η λεγόμενη Βίδα.»</em><br><br>

[Σύντομα, θα ακολουθήσουν οι κανόνες το παιχνιδιού και κάποιες χρήσιμες πληροφορίες γιατί οι «παραδόσεις» είναι για να μεταφέρονται στις επόμενες γενιές!]
</p></td></tr>


<tr><td><p class="pagetitle">Το σκαμπίλι (κανόνες παιχνιδιού)</p></td></tr>
 <tr><td><p class="prologos">Σας δίνουμε τους κανόνες ενός από τα δημοφιλέστερα παιχνίδια τράπουλας που έπαιζαν στο χωριό! Διαβάστε τους 
 (δυσεύρετους) κανόνες και ραντεβού στο παπαδικό για καμιά παρτίδα... Κόψε!</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Skabili_Trios.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
<strong>Γενικά</strong><br>
Το σκαμπίλι ήταν το ένα από τα πιο δημοφιλή παιχνίδια τράπουλας, που παιζόταν από τους κατοίκους της Βωλάξ, κυρίως, τις νύχτες του χειμώνα. 
Παίζεται είτε από δύο άτομα, είτε από τέσσερα με δύο ζεύγη παικτών. Συνήθως παίζεται με 2 ζεύγη (σε χιαστί διάταξη). Στην οικογένεια το έλεγαν 
και "τρίο" <em>(«θα πιάσουμε τον τρίο;»)</em><br>
Είναι δυνατό να παίξουν και τρία άτομα, στην λογική των τεσσάρων, όπου ο ένας παίκτης παίζει και για τον υποτιθέμενο συμπαίκτη του.<br> 
Ο τρίτος παίκτης έπαιζε και για στην θέση "του στραβού"[1], δηλαδή του παίκτη που δεν υπήρχε στο τραπέζι. Στο τέλος της παρτίδας, οι πόντοι 
της ομάδας μοιράζονται εξίσου και στα δύο μέλη που την απαρτίζουν. Στο παιχνίδι χρησιμοποιούμε μία τράπουλα 28 χαρτιών.<br><br>

Διάρκεια παιχνιδιού: μέχρι 12 λεπτά το παιχνίδι, στα 7 νικηφόρα. [2] <br><br>

<strong>Σκοπός</strong><br>
Στόχος του κάθε παίκτη ή της ομάδας είναι να πάρει όσους περισσότερους βαθμούς μπορεί, στο σύνολο των παιχνιδιών που έχουν αποφασιστεί 
από πριν. Συνήθως, το σκαμπίλι παίζεται στα εφτά νικηφόρα παιχνίδια. Μπορεί, δηλαδή, να παιχτούν και 4 μόνο, αν τα τρία είναι κερδισμένα 
ως "διπλά" (δηλαδή, 2+2+2+1=7 νίκες σε τέσσερα παιχνίδια). [3]<br><br>

<strong>Ξεκίνημα παιχνιδιού</strong><br>
Όπως αναφέραμε, χρησιμοποιούμε μία τράπουλα 28 χαρτιών. Η τράπουλα περιλαμβάνει –με σειρά αξίας– τους άσσους, τα τριάρια, τα λεγόμενα 
"γραμμένα" (Κ, Q, J), τα εφτάρια και τα εξάρια. Δεν χρησιμοποιούμε τον joker.<br><br> 
 
<strong>Σκορ</strong><br>
Η σειρά δύναμης των χαρτιών είναι: Α, 3, K, Q, J, 7, 6. Το κάθε φύλλο έχει την εξής αξία (ανεξαρτήτως χρώματος):<br>
* οι άσσοι (Α) = 11 πόντοι<br>
* τα τριάρια (3) = 10 πόντοι [4]<br>
* ο ρήγας (Κ) = 4 πόντοι<br>
* η ντάμα (Q) = 3 πόντοι<br>
* ο βαλές (J) = 2 πόντοι<br>
* το εφτά (7) και το έξι (6) δεν έχουν βαθμολογική αξία, αν και στο παιχνίδι, το 7 θεωρείται πιο δυνατό από το 6. <br><br>

Το σύνολο των πόντων σε κάθε παιχνίδι είναι 120. Όποιος παίκτης/ομάδα έχει πάνω από 60, είναι και αυτός που κερδίζει την παρτίδα. Εάν και 
οι δύο παίκτες/ομάδες έχουν από 60 πόντους, τότε το παιχνίδι «κόβεται», δεν κερδίζει ούτε χάνει κανείς στο παιχνίδι, και το παιχνίδι 
θεωρείται ως μη γενόμενο. Αν, πάλι, ένας παίκτης/ομάδα μαζέψει 80+ πόντους (δηλαδή, πάνω από τα δύο τρίτα) το παιχνίδι υπολογίζεται ως 
διπλό.<br><br>

<strong>Μοιρασιά</strong><br>
Οι παίκτες κάθονται απέναντι, αν είναι δύο, και εναλλάξ, σε σχήμα σταυρού, αν είναι ομάδα. Ένας από την μια ομάδα θα μοιράσει τα χαρτιά, 
και αυτός που κάθεται στα αριστερά του (από την άλλη ομάδα) κόβει. Αυτός που κόβει βλέπει το χαρτί που έκοψε και:<br>
α. μπορεί να το κρατήσει σαν δικό του πρώτο χαρτί, <br>
β. μπορεί να το ρίξει κάτω ως κόζι (θα πούμε παρακάτω τι σημαίνει κόζι), ή<br>
γ. μπορεί να το επιστρέψει στην θέση του.<br>
Αυτός που μοιράζει, μετά από την κίνηση αυτού που κόβει:<br>
Έχει δικαίωμα να δει το τελευταίο χαρτί. Εάν το έχει δει αυτός που έκοψε (περίπτωση γ), το παίρνει χωρίς να το δει, και το βάζει ο ίδιος 
μέσα στην τράπουλα ώστε να μην ξέρει αυτός που έκοψε πιο χαρτί είναι πλέον τελευταίο. Αυτό το νέο τελευταίο χαρτί, έχει δικαίωμα να το δει 
μόνο αυτός που μοιράζει. Το δικαίωμα αυτό μπορεί να το χρησιμοποιήσει όσες φορές θέλει κατά την διάρκεια του παιχνιδιού.<br>
Όταν τελειώσει με τα παραπάνω, ξεκινάει να μοιράζει κανονικά τα χαρτιά.<br>
Αυτός που μοιράζει –"κάνει κάσα" όπως λένε– δίνει τρία χαρτιά στον κάθε παίκτη, από ένα κάθε φορά, μοιράζοντας από τα δεξιά προς στα αριστερά. 
Το τελευταίο χαρτί το παίρνει η κάσα. Εάν ο προτελευταίος παίκτης (ο παίκτης, δηλαδή, που έκοψε) κράτησε το φύλλο (περίπτωση α), αυτό λογίζεται 
ως πρώτο δικό του, και έτσι παρακάμπτεται στον συγκεκριμένο γύρο μοιράσματος (δηλαδή: Η κάσα, στον πρώτο γύρο μοιράσματος, δίνει σε όλους από 
ένα χαρτί εκτός από αυτόν που έχει, ήδη, πάρει ένα). Στο τέλος, όλοι οι παίκτες πρέπει να έχουν τρία χαρτιά επάνω τους.<br>
Αφού μοιραστούν τα χαρτιά (3 χαρτιά x 4 παίκτες = 12), το επόμενο χαρτί της τράπουλας, η κάσα, το βάζει με την όψη προς τα επάνω, κάτω από την 
υπόλοιπη στοίβα, έτσι ώστε να φαίνεται τι χαρτί είναι. Αυτό το χαρτί αποτελεί το "κόζι". Αυτομάτως, μέχρι να τελειώσει αυτή η παρτίδα, κόζι 
είναι τα χαρτιά που έχουν το ίδιο "χρώμα"[4] (χρώμα αποτελούν οι οικογένειες των χαρτιών: τα καρά ♦, τα μπαστούνια ♠, τα σπαθιά ♣, οι κούπες ♥). 
Δηλαδή, αν βγει ως κόζι το 6♣, τότε και όλα τα σπαθιά γίνονται κόζια (Α♣, 3♣, Κ♣, Q♣, J♣, 7♣). <br>
Αυτό τους δίνει την δυνατότητα να μπορούν να κερδίσουν μεγαλύτερα σε βαθμολογική αξία χαρτιά (ατού). Δηλαδή, το κόζι 6♣ κερδίζει τον Α♥. Σε 
δύο, ή περισσότερα, κόζια κερδίζει πάντα το μεγαλύτερο. Δηλαδή, ο Κ♣ κερδίζει το 6♣.<br>
Εννοείται, ότι δεν χρειάζεται το πρώτο φύλλο της τράπουλας να γίνει κόζι, εάν ήδη, το κόζι έχει οριστεί έτσι, από αυτόν που έκοψε (περίπτωση β). 
Ο καθένας μοιράζει με την σειρά του.<br><br>

<strong>Η... μάχη</strong><br>
Σε κάθε γύρο οι παίκτες επιλέγουν ένα από τα τρία φύλλα τους και το ρίχνουν. Μπορεί να κερδίσει την χαρτωσιά: α. αυτός που έριξε το μεγαλύτερο 
κόζι, <br>
β. το μεγαλύτερο φύλλο στο χρώμα του χαρτιού αυτού που έριξε ο πρώτος παίκτης, ή<br>
γ. αυτός που έριξε πρώτος, αν οι υπόλοιποι δεν έχουν ρίξει κόζι, ή μεγαλύτερο χαρτί στο ίδιο χρώμα.<br><br>

Εκείνος που μάζεψε την χαρτωσιά, που κέρδισε δηλαδή τον γύρο, αυτός παίρνει πρώτος από την στοίβα από ένα φύλλο πλέον. Κατόπιν παίρνουν και οι 
υπόλοιποι δεξιόστροφα. Αυτό, επιτρέπει να παιχτούν 4 γύροι στους τέσσερις παίκτες και 11 γύροι στους δύο παίκτες.<br><br>

Φυσικά, στο τέλος εξαντλούνται τα φύλλα της στοίβας και το παιχνίδι τελειώνει όταν έχουν "βγει" όλα τα χαρτιά που υπάρχουν στα χέρια των 
παικτών. Ακολουθεί η καταμέτρηση των πόντων για να  δούμε ποιος παίκτης/ομάδα κέρδισε. [5] Μετά από κάθε παιχνίδι ανακατεύεται η 
τράπουλα. [6]<br><br>

<strong>Σχόλια-στρατηγική</strong><br>
* Τα κόζια είναι τα πιο δυνατά χαρτιά. Υπερισχύουν, δηλαδή των άλλων, στο μάζεμα της χαρτωσιάς, αλλά έχουν ακριβώς την ίδια βαθμολογική αξία: 
το κόζι 6♣ που κέρδισε τον Α♥, στο παραπάνω παράδειγμα, δεν προσθέτει βαθμό στην τελική καταμέτρηση. Απλώς, αποτέλεσε το μέσον για να κερδίσει 
τον άσσο των 11 πόντων.<br>
* Εάν το χαρτί που βγαίνει στην αρχή έχει υψηλή βαθμολογία, αυτός που κόβει, συνήθως το παίρνει. Το άσσο πάντα• τα τριάρια συχνότατα. Τα 
υπόλοιπα –σίγουρα τα λιμά– δεν τα παίρνει. Κάποιοι παίκτες, που έχουν έμπνευση, δεν προβληματίζονται στα χαρτιά μικρής βαθμολογίας, αν είναι 
στο τυχερό τους χρώμα (π.χ. κάποιοι αισθάνονται ότι τους πέφτει συχνά σπαθί. Αυτοί το κρατάνε, ακόμη και αν είναι 6♣).<br>
* Οι καλοί παίκτες οφείλουν να θυμούνται ποια καλά χαρτιά έχουν περάσει, κυρίως στους άσσους, τα τριάρια και τα γερά κόζια. Υπάρχουν παίκτες 
που θυμούνται τους πόντους που έχουν "γράψει" και παίζουν ένα ιδιαίτερο... κυνήγι πόντων• άλλες φορές θυμούνται τους πόντους για να «κόψουν» 
το παιχνίδι όταν αυτό «στραβώσει» (δηλαδή, να σιγουρέψουν 41 πόντους για να μην χάσουν διπλό το παιχνίδι).<br>
* Από τον προτελευταίο γύρο του παιχνιδιού πρέπει οι παίκτες να "διαχειριστούν" πιο έξυπνα τον τρόπο του παιχνιδιού τους και να σταθμίσουν 
τι τους συμφέρει περισσότερο, με δεδομένο ότι, μπορεί να αξίζει να πάρει κάποιος το τελευταίο κόζι. Λέμε μπορεί, γιατί αυτό δεν είναι 
απόλυτο: αν, δηλαδή, έχει Α♣ δεν έχει λόγο να κυνηγήσει το –ανοικτό στα μάτια όλων– κόζι 6♣. Πάντα, ο παίκτης, πρέπει να σκέφτεται πόσους 
βαθμούς θα του αποφέρει η κάθε του κίνηση.<br>
* Για όσους θέλουν το... ρακί τους, για να παίξουν σκαμπίλι, θα πρέπει να γνωρίζουν: «Το αλκοόλ είναι γενικά κακός σύμβουλος του καλού παίκτη. 
Σε μικρή ποσότητα μπορεί να σε φέρει σε κατάσταση ευφορίας και «έμπνευσης», σε μεγαλύτερη προκαλεί υπεραισιοδοξία, υπερτίμηση της δικής 
μας θέσης στην παρτίδα και υποτίμηση της θέσης των άλλων. Δεν είναι τυχαίο ότι στις λέσχες και στα καζίνο τα αλκοολούχα προσφέρονται δωρεάν». 
<font class="pagebodygreen">[Γιάννης Βαρβέρης, "Κόψε - Μικρός Χαρτοπαικτικός Οδηγός", Ερατώ 2004]</font><br><br>

Kαλή επιτυχία! Αν τα πράγματα δεν πάνε καλά, ξέρετε: Όποιος χάνει στα χαρτιά κερδίζει στην αγάπη!<br><br>

<strong>Γλωσσάρι</strong><br>
<strong><em>Γραμμένα</em></strong> Οι φιγούρες της τράπουλας (K, Q, J).<br>
<strong><em>Κάσα </em></strong>Αυτός που κάνει κάσα = αυτός που μοιράζει τα χαρτιά, που κάνει το παιχνίδι.<br>
<strong><em>Κόζια</em></strong> Τα χαρτοπαικτικώς λεγόμενα "ατού". Τα φύλλα του ισχυρότερου χρώματος, όπως αυτό καθορίστηκε από την φάση του πρώτου μοιράσματος.<br>
<strong><em>Λιμά </em></strong>Τα μικρά και άποντα φύλλα (6, 7) όταν αυτά δεν έχουν γίνει κόζια.<br>
<strong><em>Τρίος</em></strong> α. Το ίδιο το παιχνίδι "σκαμπίλι", στην ντοπιολαλιά της Βωλάξ. Λεγόταν "τρίος" για να υπενθυμίζει πάντα ότι –μετά τον γνωστό σε 
όλους άσσο– τα τριάρια ήταν τα πιο σημαντικά βαθμολογικώς. β. Το χαρτί τρία (3). [6]<br>
<strong><em>Φάντης</em></strong> Ο γνωστός βαλές (J).<br>
<strong><em>Χαρτωσιά</em></strong> α. Η χαρτοπαικτικώς λεγόμενη "μπάζα". Ένας γύρος παιχνιδιού που περιλαμβάνει το παίξιμο ενός φύλλου από κάθε παίκτη και τη 
συγκομιδή τους από τον παίκτη με το ισχυρότερο φύλλο. β. τα χαρτιά του κάθε παίκτη («Εεε, για δες τ' χαρτωσ'ά τς στραβού»).<br>
<strong><em>Χρώμα </em></strong>Κάθε ένα από τα 4 υποσύνολα της τράπουλας (σπαθιά, καρά, κούπες, μπαστούνια). [7]
</p></td></tr>

<tr><td><p class="comments">
[1] αφού ο τέταρτος παίκτης, δεν υπάρχει στην πραγματικότητα, είναι σαν να μην μπορεί να δει τα χαρτιά του, σαν να είναι "στραβός". Πολλές 
φορές, οι κάτοικοι του χωριού, συμφωνούσαν (μετά από ερώτηση παίκτη) να βλέπουν τα χαρτιά του συμπαίκτη τους μέσα στο παιχνίδι. Άλλοι το 
προτιμούσαν, άλλοι όχι. Ο παππούς έλεγε: <em>«αν είχε αξία να τα βλέπεις θα νίκαγε πάντα ο στραβός!»</em><br>
[2] Λογικά ένα πλήρες σκαμπίλι 7 παιχνιδιών κρατάει γύρω στα 50 λεπτά.<br>
[3] Οι Βωλακίτες δεν έγραφαν τις νίκες: έδιναν σε όποιον νικούσε ένα από τα χαρτιά της υπόλοιπης τράπουλας από αυτήν που δεν 
χρησιμοποιούσαν (52-28=24 χαρτιά που δεν παίζουν). Δηλαδή, αν κάποια ομάδα νίκαγε της έδιναν 1 χαρτί• αν κέρδιζε "διπλό" παιχνίδι έδιναν 
2 χαρτιά. Στο τέλος όποια ομάδα είχε 7 χαρτιά κέρδιζε.<br>
[4] Για την ιστορία: τα καρώ ♦ θεωρείται ότι έχουν κίτρινο χρώμα, τα μπαστούνια ♠ μπλε χρώμα, τα σπαθιά ♣ μαύρο χρώμα, και οι κούπες ♥ 
κόκκινο χρώμα.<br>
[5] Στο χωριό Βωλάξ, μέχρι το τέλος του παιχνιδιού, ένας μόνο από κάθε ομάδα μέτραγε τα φύλλα. Αυτός που μοίραζε δεν μέτραγε τους 
βαθμούς αλλά ο συμπαίκτης του.<br>
[6] Οι τράπουλες στο χωριό είχαν χρησιμοποιηθεί τόσες φορές, που συχνά κάποια χαρτιά ή είχαν τσακιστεί τόσο ή έλειπαν. Αν έλειπε 
«ο τρίος» (3) το άλλαζαν με δεκάρι χαρτί (10), γιατί το 3 υπολογίζεται 10 βαθμούς.<br>
[7] Στην ντοπιολαλιά, η φράση «ανακατεύω τα χαρτιά» λεγόταν <em>«μουσκέρνω τα χαρτιά»</em>.
</p></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>© 2011 volax.gr/volax-tinos.gr</b><br>
Ευχαριστούμε τον Ζ.Β. για τις απαραίτητες βοηθητικές πληροφορίες και τις σημαντικές υποδείξεις.
</p></td></tr>


<tr><td><br></td></tr>

</table>

</td>
</tr></table>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>