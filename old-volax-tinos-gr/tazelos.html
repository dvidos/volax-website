<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">
<tr><td><p class="pagetitle">Iωάννης Φυρίγος ή Tαζέλος</p></td></tr>

 <tr><td><p class="prologos"> Δεν ξέρω τι με έπιασε και ήθελα να γράψω πάλι για τον Γιάννη τον Tαζέλο. Ίσως φταίει ο καιρός, που ενώ οι ακτίνες του ήλιου με τυφλώνουν, τα δάχτυλα των χεριών μου παραμένουν παγωμένα... Eίπα μάλιστα να γράψω σε «παλαιότερη» γλώσσα, σαν να είχε φύγει ο Γιάννης από τη ζωή πριν από 100 χρόνια. Θέλω μόνο να δείξω ότι ακόμη και αν περάσει ένας ολόκληρος αιώνας, πάντα θα θυμόμαστε τους ανθρώπους και τις αξίες αυτού του χωριού...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/topio_giannis.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Aι πλείσται των επαρχιακών πόλεων ή χωρίων έχουν και το παράφρονά των, όστις σύρεται εις τας οδούς των, βασανίζεται παντοιοτρόπως υπό των φρονίμων, λιμώττει, γυμνητεύει, παγώνει υπό τον άνεμον, ψήνεται υπό τον ήλιον, αποκτηνούνται και τελειώνει εκ συμβεβηκότος τινός ελεεινώς τα πολυπαθείς του ημέρας στερών τους συμπολίτας του, οίτινες μόνον τότε ενθυμούνται να τον λυπηθώσι, του αθύρματος και της διασκεδάσεως αυτών...<br><br>

Mεταξύ των ολίγων περιέργων θεαμάτων του μικρού ορεινού χωρίου, εν τω οποίω διήλθον περιστασιακώς την παιδικήν μου ηλικίαν, κατελέγετο και εις παράφρων, ονόματι Iωάννης ή Tαζέλος, οίτινος η ανάμνησις έμεινε βαθέως εγκεχαραγμένη εις το πνεύμα μου. Yψηλός μάλλον το ανάστημα, κάτισχνος, την κόμην μακράν και αγρίαν, τους οφθαλμούς έξω των κογχών, το γένειον πυκνόν και άτακτον, το δέρμα κατερρικνωμένον υπό του ηλίου και του ψύχους ως εκ της διαρκούς υπαίθρου ζωής ην ήγε, περιέφερεν από πρωϊας μέχρι εσπέρας ανά τας οδούς το ρακένδυτον σώμα του. Aγροδίαιτος, τραχύς και ανομίλητος.<br><br> 

Tον ενθυμούμαι ακόμη, διατρέχοντα μεγάλοις βήμασιν εν σοβαρότητι το χωρίον, πλανώμενος εις τα περίχωρα αυτού. Tον ενθυμούμαι εξηπλωμένον, ακίνητον ως νεκρόν και θερμαίνοντα το κορμί του εις τας αφορήτου φλογός ακτίνας θερινής μεσημβρίας ή ριγούντα συνεσπειρωμένον παρά την είσοδον αχυρώνος τινός τον χειμώνα. Kαθήμενος έξωθεν των οικιών ή προ της εκκλησίας, εφ' ου εξερχομένη εδράζεται τας Kυριακάς φλυαρούσα η σύγκλητος των γειτονισσών και των υπολοίπων συγχωριανών του, έμενεν επί ώρας βεβυθισμένος εις σιωπηλήν και άγνωστον μελέτην. Σπάνια δε κατελαμβάνετο υπ' εκρήξεων αλλοκότου ευθυμίας, έβαλλε διαμιάς και, ενώ εφαίνετο χαίρων, ετρέπετο εις σταθερά φυγήν ως καταδιωκόμενος. Aβλαβής άλλως κατά πάντα, άνθρωπος ήρεμος ως αρνίον, συμπαθής μάλιστα μ' όλην της μορφής του την έκφρασιν και του βλέμματός του, την ανήσυχον και αόριστον λάμψιν και τους καταπίπτοντας επί του μετώπου οφιοειδείς ως εριννύος βοστρύχους του. <br><br>

Όλοι εγνώριζον αυτόν αλλά ουχί και την ιστορίαν του. Ήτο φυσική και κληρονομική διάθεσις προς μελαγχολίαν ή στρατιωτικαί κακουχίαι, ως έλεγε η μικρά κοινωνία; Mήπως οικονομικαί στενοχώριαι, ερωτικαί ατυχίαι, άλλο τι... Aι πληροφορίαι συγκεχυμέναι δια την αιτία της παραφροσύνης του. <br><br>

Eπί έτη έζη ούτω και διέτριβεν εν τω χωρίω του Bώλακος, εις την λάσπην όταν έβρεχε και εις τον κονιορτόν και τας πέτρας όταν δεν έβρεχε. Oυδέποτε δε τω επήλθεν η ιδέα να απομακρυνθή της περιοχής του. Eίχε γίνει απαραίτητος και αυτός εις εκείνην και εκείνη εις αυτόν –από την κεντρικήν πλατείαν πλησίον της οικίας του αδελφού του και τον αύλειον χώρον της εκκλησίας, έως τα κατώτερα σκαλιά της πέτρινης κλίμακος που οδηγεί στην του χωρίου κρίνη.<br><br>

Eν τούτοις μίαν των ημερών δεν εφάνη ουδαμού. Ως εχάθη από του χωρίου και ήτο αδύνατον ν' ανευρεθή. Eίχε κουρασθεί από τον αντικοινωνικόν, πλην ανεξίκακον βίον του εις αυτό τον ταπεινόν τόπο και θα συνέχιζε διερχόμενος πλέον τους δρόμους του Παραδείσου, κατά τας μακράς αέργους ώρας. Kυκλοφορών και εκεί ανεμποδίστως, πάντα σιωπηλός, πάντα ήρεμος, πάντα σοφός.

</p></td></tr>

<tr><td><p class="epilogos">
<b>Λεοπόλδος Δυστάλ, χρησιμοποιών γλώσσαν και φρασεολογίαν του Mιχαήλ Mητσάκη,</b> 28.10.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

 <tr><td><p class="pagetitle"> Σε μνήμη του Μάρκου Φυρίγου</p></td></tr>
 <tr><td><p class="prologos">Στις παζούλες του χωριού, με τις κουβέντες μας και την καλή παρέα, κτίζαμε πολιτείες μέσα σε λίγα λεπτά. Το χωριό ξαναφτιάχναμε όλο από την αρχή. Γεφύρια του βάζαμε, αψίδες και δέντρα. Του προσθέταμε και κάμποσα σπίτια. Και ζώα. Όλα τα μεγαλώναμε και όλα τα αυξάναμε. Μέχρι που η παρέα άρχισε να μαζεύει και να μικραίνει συνεχώς. Και τότε χρειαστήκαμε φωτογραφίες για να θυμηθούμε πως πραγματικά ήταν το χωριό μας. Και άλλες, για να βρούμε ποιοί είχαν φύγει απ' την παρέα...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/markos by manth.jpg" border="0"></td></tr></table></td></tr>
<tr><td style="padding-top:8px; padding-left:25px;" valign="top" class="lezantes">Ο Μάρκος με τα βάρη της ζωής του.</td></tr>

<tr><td><p class="pagebody">Στην ιστοσελίδα, έχουμε μαζέψει αρκετές φωτογραφίες με ανθρώπους του χωριού. Και σε όλες αυτές βρίσκεις το εξής περίεργο: βλέπεις πρόσωπα χαρούμενα όταν πρόκειται για δουλειά, και φάτσες σοβαρές όταν αυτές βρίσκονται σε στιγμές χαράς –σαν να ντρέπονται που ξεκουράζονται από τον καθημερινό κάματο! Έχουμε εικόνες που δείχνουν γλέντια από γάμους και χοιροσφάγια, χαρές από πανηγύρια και βαφτίσεις, σπίτια με παράθυρα ανοιχτά και φούρνους γεμάτους μυρωδιές, ανθρώπους περήφανους δίπλα από τα ζωντανά τους, αγρέλια να καίγονται στο ρακεζιό του πηγαδιού και άνθρωποι γύρω να περιμένουν να πιουν την πρώτη σταγόνα...<br><br>

Υπάρχουν όμως και φωτογραφίες που δείχνουν το Μαρκάκι να δουλεύει. Τίποτε άλλο. Μόνο να δουλεύει: να αρμέγει την αγελάδα του και να γυρνάει με το κίτρινο καρίκι του πίσω στο χωριό, να φεύγει για τα ζώα του στα πιο μακρινά χωράφια κοντά στο Αγάπη, να μεταφέρει μεγάλες αρμαθιές από καλάμια για να φτιάξει τα καλάθια του, να επανορθώνει τα ντουβάρια και τις βλίστρες, να κουβαλάει ξύλα και φρύγανα με το χερβόλι του...<br><br>

Δυο τέτοιες φωτογραφίες –γεμάτες μόχθο και αλήθεια– μας έστειλε ο Μάνθος. Μαζί με αυτές (βλέπε μία, επάνω), μας έστειλε και αυτό το μικρό κειμενάκι: <em>«Πριν λίγο καιρό έφυγε από τη ζωή ο θείος μου και πρώτος ξάδελφος του πατέρα μου Μάρκος. Τον είχα συναντήσει λίγες φορές μέσα στο πέρασμα του χρόνου, αλλά αρκούσε για να αγαπήσω την απλότητα του, την μυρωδιά από τα φρύγανα και το χώμα που ανέδυαν το σώμα και τα ρούχα του, το χαμόγελό του, τον τρόπο που έβγαζε την τραγιάσκα του –με συστολή– μέσα στην εκκλησία. Θα ήθελα να είχα ξυπνήσει νωρίτερα. Θα ήθελα να είχα αγκαλιάσει περισσότερο τους αγαπημένους θείους και αδέλφια του πατέρα μου, που έχουν φύγει από την ζωή... Θα ήθελα, ακόμη, να πω ένα μικρό αντίο στον θείο μου τον Μάρκο τον Φυρίγο».</em>
</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Μάνθος Φυρίγος</b> 18.08.2012

</p></td></tr>

 <tr><td><p class="pagetitle">Ο Μάρκος στην πρωτεύουσα</p></td></tr>
 <tr><td><p class="prologos">Μην νομίζεις. Δεν είναι πολλές φορές που ο Μάρκος είχε φύγει έξω από τα στενά (και τόσο αγαπημένα) όρια του χωριού. Στη Βωλάξ γεννήθηκε, εκεί μεγάλωσε, εκεί ζει· όλη του η ζωή εκεί. Άντε μια φορά, όταν ήταν φαντάρος, που τον ξερίζωσαν αναγκαστικά από το χωριό. Δεν γινόταν κι αλλιώς. Ήταν το '44· ένα χρόνο είχαν διαφορά με τον Γιάννη, εκείνος ήταν του '43. Νομίζεις ότι όλα είναι δεδομένα, και είναι ψέμα αυτό. Τον έστειλαν επάνω, στην Κομοτηνή· Γκιουμουλτζίνα όπως τη λέγανε τότε. Ήταν δύσκολες και σκληρές εκείνες οι εποχές και ας τον πείραζε ο αδερφός του ότι «πήγε εκεί με τις χανούμισσες». </p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Markaki Epistrofi2011.jpg" border="0"></td></tr></table></td></tr>
<tr><td style="padding-top:8px; padding-left:25px;" valign="top" class="lezantes">Η τελευταία φωτογραφία με το Μαρκάκι να γυρνάει από τα χωράφια του (Καλοκαίρι 2011).</td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Η πείνα, ο κίνδυνος, ο θάνατος κυριάρχησαν σε καθημερινή βάση. Η πείνα δεν τον ένοιαζε· στα λίγα είχε μάθει. Όσο για τους κινδύνους, ήτανε παλικάρι. Δε έλεγες ότι φοβόταν κάτι. Μα να, ήταν μακριά από το χωριό, έξω από τα νερά του. Κάτι τον έτρωγε όταν –σπάνια– έβγαινε έξω από αυτό. Ακόμη και αν έπρεπε να πάει μέχρι τη Χώρα να πουλήσει τα καλάθια του. Αλλιώς τα είχε μάθει ο Μάρκος που, από τη Σαβαγιάνη και τη Λαμπίρ', έπρεπε να κρύβεται –νέο παιδί ακόμα– στα υψώματα της Δυτικής Θράκης.<br><br>

Οι Βούλγαροι δεν ήταν εύκολοι, και τον Χειμώνα, ιδίως, τότε που τελείωνε ο πόλεμος και έπρεπε να φύγουν για την πατρίδα τους· τότε που καθυστερούσαν αδικαιολόγητα την αποχώρηση των στρατιωτικών τους δυνάμεων, δήθεν, ότι είχαν υποθέσεις εναντίον των Γερμανών. Και τότε έζησε επικίνδυνες στιγμές. Δεν πέρασε εύκολα στην Κομοτηνή. Σουτζούκ λουκούμ και μαλεμπί δεν μπόρεσε να δοκιμάσει, ούτε τότε που ήταν πόλεμος, ούτε αργότερα· δεν τον ένοιαζε. Τα βωλακίτικα ξεροτήγανα και τα αμυγδαλωτά από τα γιορτινά κεράσματα του χωριού τού ήταν υπεραρκετά· το ρακί που έρεε άφθονο στο πανηγύρι της Καλαμάν τον ξεδιψούσε και τον έκανε να ψέλνει στα λατινικά, με τον δικό του τρόπο.<br><br>

Υπήρχαν και τα ευχάριστα ταξίδια: Είχε ταξιδέψει στην Αθήνα για να παρευρεθεί στον γάμο του αδελφού του Ιωσήφη με την Μαίρη. Του έφτιαξαν μάλιστα και ένα ωραίο σκούρο κοστούμι, που ποιος ξέρει αν το ξαναφόρεσε ποτέ. Αυτή ήταν μια ευχάριστη στιγμή, αλλά πάλι δεν κρατιόταν να γυρίσει πίσω. Στα γνώριμα χωράφια της Λαμπίρ', εκεί που τα δρομάκια που είχαν δημιουργηθεί ήταν από τα δικά του πατήματα, από τον δικό του αγώνα. Εκεί είναι η ζωή! Δίπλα στα κατσίκια του που τον χρειάζονταν –και τα χρειάζονταν κι αυτός! Δεν είχε κάτι άλλο να φροντίζει. Να! μια φορά που ο Γιάννης ο Ταζέλος είχε ζοριστεί, τον πήρε κατά μέρος και τον έβαλε να κλάψει για να μαλακώσει ο πόνος, να ημερέψει, και να φύγει το ζόρι από πάνω του. Αυτό μόνο. Άλλον δεν είχε να φροντίζει. Ο Άγγελος έφυγε από το χωριό και ο Ιωσήφης με την Μαίρη στην Αθήνα. Εκείνος δεν παντρεύτηκε ποτέ.<br><br>

Και να πως τα φέρνει η ζωή: από τις λύπες στις χαρές κι απ' τις χαρές στις λύπες. Τόσα χρόνια μόχθου και η κούραση στα χωράφια –κάθε μέρα οι υποχρεώσεις του για τα ζωντανά– του άφησαν δώρο μια κήλη. Ε, του είπαν να έρθει στην Αθήνα να την κοιτάξει· είχαν μαζευτεί πολλά στο κορμί του, σήμερα που πλησιάζει πια τα ενενήντα του. Κάτι που δεν άκουγε καλά, κάτι τα πόδια του που τον πονούσαν, έπρεπε να κάνει εξετάσεις. Η εγχείρηση της κήλης, που είπαν οι γιατροί να κάνει –«αν θέλει να ξαναπάει στο χωριό και τις υποχρεώσεις του»– έπρεπε να γίνει. Έτσι θα μπορούσε να κινείται καλύτερα, με την προϋπόθεση να μην ξανασηκώσει τόσα βάρη...<br><br>

Πόσα άλλα βάρη να σηκώσει; Ούτε αυτά δεν άντεξε. Λίγο η ηλικία, λίγο η απομάκρυνση από το χωριό του, ένα μικρό εγκεφαλικό τον βρήκε ύπουλα και τον καθήλωσε στην Αθήνα. Ήταν ανήμερα των Φώτων όταν τον φέρανε στον Ευαγγελισμό. Τον βάλανε στον τέταρτο όροφο, δωμάτιο 417. Το Μαρκάκι –γιατί Μαρκάκι τον φωνάζαμε φιλικά– ήταν ξαπλωμένο στο κρεβάτι και τα είχε λίγο χαμένα. Το παράθυρο, δίπλα, ήταν λίγο ανοιχτό για να καθαρίζεται ο χώρος από τον αέρα. <br><br>

Έβλεπε φώτα γύρω-γύρω, κόσμο να έρχεται και να φεύγει, γύρισε στην Μαίρη και της είπε: «Να δεις που σε λίγο θά 'ρθουν τα βιολιά!». Ότι έβλεπε του έφερνε αναμνήσεις από το χωριό. Αυτό μόνο ήξερε. Τον πόλεμο και τους Βούλγαρους τα είχε ξεχάσει. Φώτα έβλεπε, κάτι συμβαίνει, σου λέει. Μετά, έβλεπε κόσμο, το πανηγύρι στην Καλαμάν θα είναι, σκεφτόταν.  <br><br>

Και το παράθυρο που εξακολουθούσε να είναι ανοιχτό για να περνάει ο καθαρός αέρας, <em>μυρωδιά σανού του έφερε που του θύμισε την πατρίδα του. Ήταν μυρωδιά τόσο γνωστή του όσο και η φωνή της μάνας του! Στο νου του ήρθαν οι γονείς του, τα άλλα του αδέρφια. Είδε τον πατέρα του να κάθεται στο τραπέζι και να χτυπά με το πιρούνι στα ποτήρια το χρόνο του ψαλμού που έψελνε με τη βαριά φωνή του. Η μάνα του, ήσυχη ήσυχη, του φάνηκε να ξεπροβάλλει...</em><br><br>

Η Μαίρη, νά 'ναι καλά η κοπέλα! Έτσι φρόντιζε και τον Γιάννη όσο ζούσε, έτσι τώρα και τον Μάρκο. Και με τον Ιωσήφη, πάντα δίπλα στο πλευρό του! Μας έλεγε, λοιπόν, πως πριν από λίγο καιρό, που ο Μάρκος είχε πιει λιγάκι, σταύρωσε τα χέρια του και προσευχήθηκε δυνατά προς τον Θεό: <em>«Παναγιά μου, Χριστέ μου»,</em> είπε, <em>«έχε καλά τον μπαμπά μου, την μαμά μου και μένα να με κάνεις ένα καλό παιδί».</em><br><br> 

Κόντευε τα ενενήντα αλλά, φαίνεται ότι σε αυτές τις περίεργες ώρες ήθελε να ξαναγίνει παιδί. Να ξαναγυρίσει τότε που έτρεχε με τον Γιάννη και τον Άγγελο στα χωράφια. Και μικρότερος ακόμα. Να κουλουριαστεί για τα καλά. Να γείρει προς τ' αριστερά και τα γόνατά του να πλησιάσουν το στήθος του. Να ξαναμπεί στην κοιλιά την μάνας του ήθελε. Και κει να μείνει όσο μπορεί, να ηρεμήσει. Να μην τον ταράζει τίποτα εκεί μέσα· και ν' ακούει περίεργους ήχους, μα και γνώριμους. Κουδούνια ν' ακούει. Κουδούνια αγελάδας που προχωρούν σιγά-σιγά στην Σαβαγιάνη της Μπίλιας, και αυτός από πίσω με την μαγκούρα. Αυτές <em>να προχωρούν μέσα στο δρόμο σηκώνοντας σύννεφο σκόνη και αυτός από πίσω τους.</em> Λες και αν έλειπε ο Μάρκος θα συνέχιζαν αυτές να φτάσουν μέχρι την Άνδρο...<br><br>

Τώρα είναι ήσυχος στο κρεβάτι του. Έχει την θέληση που είχε τότε που γύρναγε από το μέτωπο της Θράκης: έτοιμος να ξαναρχίσει τη ζωή του απ' την αρχή! Άνοιξε για λίγο τα μάτια του και είδε την νοσοκόμα ντυμένη στα λευκά. Το μυαλό του τον γύρισε στο χωριό που νόμιζε, αυτή τη φορά, πως ήταν χιονισμένο. Ανησύχησε για λίγο και άρχισε τους υπολογισμούς: πως θα βάλει το πόδι του να μην γλιστρήσει στα χιονισμένα μονοπάτια. Φοβήθηκε πως αν γλιστρούσε, τώρα που τον πονούσαν πια τα πόδια του, δεν θα μπορούσε να πάει στα ζώα του, και δεν συνειδητοποίησε ότι δεν θα ξαναγύριζε ποτέ πια στην αγαπημένη του Βωλάξ, στα ξένοιαστα χωράφια της Λαμπίρ' και στα μικρά του κατσικάκια. Δεν συνειδητοποίησε πως τον Κάβο Ντόρο τον είχε περάσει οριστικά προς την Αθήνα...<br><br>

Και από τα κατάλευκα βράχια της Βωλάξ, το μυαλό του –για να τον βοηθήσει– τον ταξίδεψε, έτσι απότομα, σε κάποιο πανηγύρι στην Καλαμάν, με τους συγχωριανούς του και με τους φίλους του. Και βρέθηκε ανάμεσα στα κεράσματα με το ρακί και τα γλυκά τα ξεροτήγανα, και χάθηκε μέσα στα φώτα και τα βιολιά. Και μπλέχτηκε στον άνεμο της Σαβαγιάνης, που τελικά ήταν το παράθυρο του δωματίου 417 που είχε αρχίσει να βάζει κρύο... 

</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Leopold Dustal </b>23.01.2012
</p></td></tr>

<tr><td><p class="pagetitle"> Ο Γιάννης </p></td></tr>
<tr><td><p class="prologos"><em>«Είχε μια φορά κι έναν καιρό ανάμεσά μας κάτι παλαβούς αλλιώτικους, κάτι όμορφους παλαβούς που δεν έμοιαζαν ούτε με τους σημερνούς ούτε ο ένας με τον άλλον. Ήσαν περισσότερο τύποι παρά παλαβοί, οι παλαβοί εκείνης της εποχής. Χωρίς αυτούς θα έλειπε σίγουρα από ανάμεσά μας κάτι.</em> 
</p></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td>
<p class="pagebody">Ψάχνω τις σκόρπιες σκέψεις μου –όχι αυτές που έρχονται σαν αστραπή μέσα από το μυαλό μου και πάλι σαν σίφουνας φεύγουν απ' αυτό– τις άλλες, αυτές που βρίσκονται γραμμένες επάνω σε χαρτάκια ξεχασμένα στις τσέπες των φθαρμένων παντελονιών ή άλλα χαρτάκια, πιο μικρά, κρυμμένα μέσα σε παλιά μεταλλικά κουτιά από καραμέλες για τον λαιμό. Ψάχνω τις σκέψεις μου που είναι παρατημένες, μαζί με άλλες κιτρινισμένες σελίδες, μέσα σε συρτάρια που έχω μήνες να ανοίξω.<br><br> 

Πόσο καιρό λέω να τις τακτοποιήσω (όλες!) σε ένα καλό τετράδιο, που εδώ και καιρό έχω αγοράσει γι' αυτόν και μόνο τον σκοπό. Στα πιο πολλά χαρτάκια σημειώνω (μαζί με άλλες ακατάληπτες λέξεις) το όνομα του Ταζέλου. Για ποιο λόγο άραγε; Τι μου' χει έρθει; Βλέπω σινεμά στον ύπνο μου –όλοι βλέπουν όνειρα, ακόμη και οι άνθρωποι που γεννιούνται τυφλοί– και μου παρουσιάζεται ξανά. Ξενυχτώ συντροφιά με ένα κερί, και νά 'σου πάλι ο Γιανν'ς ο Ταζέλος.<br><br>

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Dazel00001.jpg" border="0"></td></tr>
</table></td></tr>

<tr><td>
<p class="pagebody"><em>«Είχε μια φορά κι έναν καιρό ανάμεσά μας κάτι παλαβούς αλλιώτικους, κάτι όμορφους παλαβούς που δεν έμοιαζαν ούτε με τους σημερνούς ούτε ο ένας με τον άλλον. Τα νεύρα των ανθρώπων δεν είχαν πάθει ακόμα τότε το σημερινό ξεκούρδισμά τους. Η βίδα τότες λασκάριζε σιγά-σιγά, ήμερα, ομαλά, γλυκά, κι έφθανε ως την παλαβάδα, που είχε κι αυτή κάποια χάρη.<br><br>

Ήσαν περισσότερο τύποι παρά παλαβοί, οι παλαβοί εκείνης της εποχής. Χωρίς αυτούς θα έλειπε σίγουρα από ανάμεσά μας κάτι. Χωρίς αυτούς η πολιτεία θα καταντούσε να χασμουριέται.<br><br>

Οι παλαβοί που είχαμε στην πατρίδα μου τότες ήτανε εφτά. Τόσοι ήτανε και οι σοφοί της αρχαίας Ελλάδας. Ένας όμως ήταν ο πατριάρχης όλων αυτών...»</em> <font class="pagebodygreen">[Αθανάσιος Θ. Γκράβαλης]</font> <br><br>

Δεν ξέρω γιατί αλλά, όταν πλησιάζουν τα Χριστούγεννα, εμφανίζονται πάντα γνώριμοι περαστικοί από το παρελθόν, όπως ο Γιάνν'ς ο Ταζέλος. «Γιάννη», του λέω και τον προσγειώνω, «έλα να ονειρευτούμε ότι δεν είμαστε τίποτα περισσότερο από άνθρωποι που τύχαινε να βρεθούμε (τα καλοκαίρια) στο ίδιο μέρος, στην Βωλάξ του χθες». Αλλά ο Γιάνν'ς ο Ταζέλος χωρίς να ανοίξει το στόμα του μου ζητάει, με έναν αδιευκρίνιστο σε μένα τρόπο, να ταξιδέψει...<br><br>

Του υπενθυμίζω ότι μπορούμε –ανά πάσα στιγμή– να φορέσουμε τις μαγικές μας μπότες και να κατέβουμε στο κέντρο της Γης, στα κούφια περάσματα, στα βασίλεια των χθόνιων πλασμάτων, στα έγκατα ετούτου του πλανήτη.
Του μιλάω για τα πλοία που ταξιδεύουν αενάως στις εφτά θάλασσες και μπορούμε να μπαρκάρουμε μαζί σ' αυτά· να γεμίσουμε τα φλασκιά μας με ρούμι και αλμύρα και να ταξιδέψουμε όπου μας βγάλει η –προφανώς– χαλασμένη τους πυξίδα. Του ζητάω να γεωμετρήσουμε κάθε σπηλιά που υπάρχει στα ηφαιστειογενή νησιά του Ειρηνικού,να ξιφομαχήσουμε με τους Σαρακηνούς (αν χρειαστεί), πέρα, στην μπαρμπαριά· να γίνουμε εξερευνητές του Αρκτικού Κύκλου και να τρώμε χιόνι αντί να πίνουμε νερό· να συνομιλούμε μυστικά με κάθε περίεργο ζώο, σε μέρη που άνθρωπος δεν έχει ακόμη φτάσει...<br><br>

Τον ρωτάω αν θέλει να δούμε από κοντά κάποιο από τ' αμέτρητα αστέρια ή τον περαστικό κομήτη που πέρασε και από το χωριό πριν από εκατομμύρια χρόνια· του προτείνω να χαζέψουμε το νεφέλωμα του Καρκίνου και να κυνηγηθούμε στα αστρικά νέφη του γαλαξία γεμίζοντας τα μαλλιά μας με αστερόσκονη και τον ρωτάω αν θέλει να μας νανουρίσουν τα πάλσαρς περιστρεφόμενα γύρω από τον άξονά τους. <br><br>

Τον βάζω στα βαθιά: μήπως θέλει να μεταμορφωθούμε σε υπερανθρώπους, λουσμένοι μες το φως και την αγάπη ώστε να μοιάσουμε στον ίδιο τον Δημιουργό, στον Αρχιτέκτονα του Σύμπαντος. «Και οι δυό μας έχουμε μούσια!», του λέω αδέξια, μήπως τον πείσω...<br><br>

</p></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Dazel00003.jpg" border="0"></td></tr>
</table></td></tr>

<tr><td>
<p class="pagebody">Και ενώ βλέπω να φωτίζουν τα δυό πονηρά του μάτια, μου χαμογελάει και πάει και κάθεται ―μόνος του― έξω από την πόρτα που έχει το χαμηλό σπιτάκι της Ντουντούκας. Αράζει καταγής, δίπλα στα καλάμια του αδερφού του, και κουρασμένος με κοιτάει και παραμένει σιωπηλός. Το βλέμμα του είναι ήρεμο γιατί γνωρίζει με ποιον τρόπο θα με βρει αν κάποτε θελήσει πραγματικά να ταξιδέψει. <br><br>

Από τα όνειρα που βλέπω στο σινεμά του ύπνου μου θανά'ρθει· από τα χαρτάκια που έχω κρύψει μέσα στα μεταλλικά κουτιά από τις «παστίλλιες Βαλδά» για τον λαιμό, από 'κει θα επιστρέψει. Γιατί και ο Γιανν'ς ο Ταζέλος είναι σαν κάποια αστέρια που ενώ εμείς βλέπουμε τώρα το φως τους, εκείνα έχουν ήδη σβήσει, εδώ και εκατομμύρια χρόνια. Απλά το αντίκτυπο της ύπαρξής τους συνεχίζει να υπάρχει, και να μας επηρεάζει, και να μας στοιχειώνει...<br><br>

<em>«Είχε μια φορά κι έναν καιρό ανάμεσά μας κάτι παλαβούς αλλιώτικους, κάτι όμορφους παλαβούς που δεν έμοιαζαν ούτε με τους σημερνούς ούτε ο ένας με τον άλλον. Ένας όμως ήταν ο πατριάρχης όλων αυτών. Ο Γιάννης ο Ταζέλος».</em>
</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/Dazel00002.jpg" border="0"></td></tr>
</table></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>


<tr><td><p class="epilogos">
<b>Leopold Dustal </b>11.12.2011

</p></td></tr>
 
 
 <tr><td><p class="pagetitle">Ταζέλος</p></td></tr>
 <tr><td><p class="prologos">«Το σώμα μου ντρέπεται. Με πάει πίσω-πίσω και με κρύβει. Μια κουκουβάγια  είναι το σώμα μου. Βλέπει φώτα και κρύβεται. Φωνές ακούει και τρομάζει. Γνωστούς κοιτά και κοκκινίζει. Το σώμα μου είναι βιαστικό. Γι αυτό με σέρνει μαζί του. Με παίρνει καμιά φορά απότομα, φοβάται μη με χάσει. Ποιος ξέρει γιατί. Αφού, αυτό στο τέλος θα μ' αφήσει πρώτα...» Αντί κειμένου, κάποιες αναμνήσεις για τον Γιάννη τον Ταζέλο. </p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/tazelos1.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
<em>«Εγώ τον θυμάμαι όταν ήταν νέος: ήταν εργατικό παιδί!»<br><br>

«Α! παληκάρ'! Θα' ταν 27 χρονώ στον ανταρτοπόλεμο. Τα 4 τσιγάρα, έκαναν ένα πενηνταράκ'. Τα 'κοβε στη μέσ' και μού 'λεγε: "Να! 
Έχουμι σφαίρις τώρα"! Τι γέλια κάναμε... Έχουμι σφαίρις!»<br><br>

«Μέχρι να πάει στου στρατό ήντανε κανονικός άνθρωπος... Εκεί πρέπ' νά 'φαγε τη κουνιά, κι όταν γύρισε δεν ήτα πια ίδιος... έπαψε και να μιλά... Δεν ήτα πια ίδιος. Ξέρεις τι πλάκες κάναμι πριν; Α! πολύ γέλιο...»<br><br>

«Όταν είχα δει τα Πάθη του Χριστού, του Παζολίνι; Ποιού ήτανε; Αυτά που τα παίζει η τηλεόραση κάθε Πάσχα... Ε εκεί, υπήρχε κάποιος 
κοντά στο Χριστό –δεν ήταν μαθητής του– αλλά έπαιζε κάποιον της εποχής. Λοιπόν, μόλις τον είδα, με τα μούσια και τη φάτσα αυτή, 
εξωτερικά άγρια, καλοσυνάτη μέσα, ήταν ίδιος ο Νταζέλος, ίδιος σου λέω! Και σαν τον δικό μας, αλλά στη ταινία: Λίγο πιο πίσω, 
να κοιτάει και να μη μιλάει... Άμα έρθει το Πάσχα δες το, τον θυμάσαι... Ήταν ίδιος με αυτόν κοντά στο Χριστό! Τα παίζει κάθε χρόνο η τηλεόραση...»<br><br>

«Πάνε αρκετά χρόνια που είχα την τύχη να συναντήσω τον μπάρμπα-Γιάννη τον Πιπέρη, τον Γιαννούλα, που λέμε. Κατέβαινα από το Άπλωμα προς το Βουνό, ενώ, εκείνος ανέβαινε από την Τσαβαγιάννη. Αφού τον χαιρέτησα, τον ρωτώ: 
–Ε! κυρ Γιάννη τι κάνουμε; 
–Τώρα είμαι καλά. Αλλά υπέφερα πολύ, πάνω από τρεις μήνες! Είχα κρυώσ’ με τις πρώτες βροχές και δεν μπορούσα να γίνω καλά. Πήγα στ' Χώρα κι αγόρασα φάρμακα, και ο γιατρός μου 'δωσε ενέσεις αλλά δεν γινόμουν καλά με τίποτα. Έβραζα, δεν μπορούσα να περπατήσω. Πριν από κανένα μήνα, να έτσι σαν τώρα, πάλ’ ερχόμουν για το χωριό και κατέβαινε ο Ταζέλος. 
–Ε!, μ’ λέγει, ήντα κάνεις; –Τ’ λέω, δεν είμαι καλά με το στανιό περπατώ. –Τρίφτ'κες με πετρέλαιο μ’ κάνει. –Με πετρέλαιο; –Ναι. Κι φευγ’ για τη Λαμπίρη. Πήγα στο χωριό και του λέω στη γυναίκ’ μου. Τρίφ'κα καλά-καλά και ξάπλωσα στα ζεστά… Ε! αυτό ήταν το φάρμακο. Από τότε κάθε μέρα λέω το πατρημό στο σχόριο του μπαμπά τ'. Είδες εκείνο που λέμε για τρελό… Εκείνος ήξερε πολλά… μα να, δεν μ’ λούσε σε κανένα»<br><br>

«Πριν από είκοσι χρόνια δεν υπήρχε τουρισμός όπως τώρα, τέλος πάντων. Και αν έλειπε ο Κακάλας, έπρεπε να φτάσει κάποιος μέχρι 
την κεντρική πλατεία για να βρει τον επόμενο κάτοικο. Εμείς καθόμαστε στη βεράντα, έξω. Ήταν καλοκαίρι. Ο Ταζέλος ήταν απέναντι, 
ξέρεις. Και μας κοίταζε. Έτσι, παρακολουθούσε. Εμείς καθόμασταν πίσω, προς την πόρτα. Κάποια στιγμή φτάνουν κάποιοι τουρίστες 
–Έλληνες– και τον βλέπουν μπροστά τους. Τον ρωτούν, λοιπόν, πως πάνε για την εκκλησία. Αυτός, δεν απάντησε, ήταν και λίγο 
ντροπαλός, γύρισε από την άλλη πλευρά. Γυρνάει τότε η τουρίστρια και λέει στους άλλους δίπλα της: "σε όλο το χωριό δεν είδαμε ούτε έναν, και στον πρώτο που πέφτουμε δεν μας απαντάει!"»<br><br>

«Το μόνο καλό που κάναν οι τουρίστες ήταν να μιλήσει ο Ταζέλος. Από τότε που ερχόντουσαν συνέχεια και γέμισαν το χωριό, άρχισε 
δειλά-δειλά να μιλάει! Εδώ είχαν άποψη όλοι οι ξένοι και δεν θα μπορούσε να πει κι αυτός κάτι, που ήταν και δικό του το 
χωριό... Ε, άρχισε να μιλάει...»<br><br>

«Τον θυμάμαι στη γωνία, δίπλα στον μικρό βράχο, στο χωραφάκι απέναντι από το σπίτι της γιαγιάς να μας κοιτάει. Στο σημείο αυτό 
μπορούσες να δεις και στους τρεις δρόμους. Κομβικό. Τα βράδια μερικές φορές τρόμαζα. Όχι από αυτόν. Ήταν όμως σκοτεινά, δεν 
είχε φως, αυτός είχε "καμμένο" δέρμα, σκούρο –όλη μέρα στους ήλιους– με γκρι ρούχα, αθόρυβος μέσα στο σκοτάδι, δεν φαινόταν 
τίποτα. Εμείς τρέχαμε και ξαφνικά πέφταμε μπροστά του μες τη νύχτα, σ' έσκιαζε κάπως. Όταν μεγαλώσαμε τον χαιρετούσαμε: 
του λέγαμε "γειά σου Γιάννη", δυνατά κιόλας, όχι τόσο για να μιλήσει, αλλά για να δείξουμε ότι δεν φοβόμαστε. Ή μάλλον ότι 
είχαμε πια μεγαλώσει. Και όμως, όταν μεγάλωσε αυτός, 2-3 χρόνια πριν πεθάνει, μονολογούσε... Σου απευθυνότανε και γέλαγε. Την 
πρώτη φορά που μου μίλησε, έμεινα. Γύρισε και μου είπε χαμηλόφωνα "τι να πεις τώρα;" και κούνησε το κεφάλι του! Το φαντάζεσε; 
25 χρόνια ούτε λέξη και ξαφνικά μου είπε "τι να πεις..."!»<br><br>

Την αληθινή μου ιστορία <br>
δεν θα την διαβάσετε πουθενά.<br>
Είναι γραμμένη έξω, στον αέρα.<br>
Στην ερημιά των δρόμων<br>
των σπιτιών και των ανθρώπων
			         που αγάπησα.<br>
Στη γη και στον ουρανό. Στο<br>
πιο μεγάλο ανοιχτό βιβλίο<br>
		   αυτού του κόσμου.<br>
</em>
<font class="pagebodygreen">[Νίκος Χουλιαράς, <em>Η Αληθινή μου Ιστορία</em>]</font>
  

</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>

<tr><td><p class="epilogos">
Συλλογή: Leopold Dustal<br>
Φωτογραφία: Fr. Georges

</p></td></tr>
<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

