<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Eνέργειες Συλλόγου (1ο)</p></td></tr>

 <tr><td><p class="prologos"> Φέτος ο Σύλλογος κλείνει 30 χρόνια. Ως μικρή υπενθύμιση για όλους αυτούς που έκαναν τόσα πολλά, και κάνουν ακόμη, ξεκινάμε να ανεβάζουμε –μετά από επιλεκτική αποδελτίωση ετών– έγγραφα της αλληλογραφίας του Συλλόγου (εισερχόμενα έγγραφα, εξερχόμενα, κοινοποιήσεις, ψηφίσματα κ.λπ.) ώστε να έρθουν πιο κοντά στις εσωτερικές ενέργειες του Συλλόγου ακόμα και αυτοί που δεν γνωρίζουν. Πολλά από τα έγγραφα που έχουμε καταγράψει και θα παρουσιάσουμε στο μέλλον, δεν υπάρχουν πλέον σε κανένα αρχείο, γι αυτό εκτός από νοσταλγική έχουν και ιστορική σημασία.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/mema.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody"> <strong>2009 - ΓΗΠΕΔΟ ΓΙΑ ΤΑ ΠΑΙΔΙΑ</strong><br><br>

Σεβασμιότατε, [...] γνωρίζουμε πόσο αγαπάτε τους νέους και τα παιδιά, γι αυτό τολμούμε να σας κάνουμε την εξής πρόταση: Οι νέοι και τα παιδιά δεν έχουν χώρο να αθληθούν και θεωρούμε υποχρέωσή μας να πράξουμε τα μέγιστα ώστε να τους κάνουμε να αγαπήσουν το χωριό (ακόμη περισσότερο) και να θέλουν να έρχοναι όσο πιο συχνά δύναται.<br><br>

Θεωρούμε ως καταλληλότερο χώρο άθλησης το μικρό χωραφάκι [...] που λέγεται «του Νικόλα» [...] και είμαστε διατεθειμένοι, αν έχουμε την έγκρισή σας, είτε να το νοικάσουμε για περίπου 10 χρόνια, είτε ακόμη και να το αγοράσουμε στην τιμή που εσείς θα ορίσετε. [...] Θέλουμε, παράλληλα, να σας υπενθυμίσουμε ότι βάσει του καταστατικού του Συλλόγου, το οποίο και επισυνάπτουμε, δηλεί ότι, αν ποτέ διαλυθεί ο Σύλλογος, όλη η περιουσία του θα περιέλθει στην Εκκλησία του χωριού.<br><br>

Ασφαλώς το χωριό δεν έχει «πολλά παιδιά», θεωρούμε όμως ότι το γηπεδάκι αυτό –αν τελικά πραγματοποιηθεί– θα προσελκύσει και άλλες βωλακίτικες οικογένειες με παιδιά, και θα τα κάνει να θέλουν να έρχονται στον τόπο αυτό συχνότερα. [...]<br><br>

Μετά σεβασμού,<br> 
η Γραμματέας, Απέργη Μίρκα<br>
8/22.08.2009<br><br> 


<strong>1991 - ΠEPI ΣKOYΠIΔIΩN</strong><br><br>

Kατόπιν συνεννοήσεως των Συλλόγων Bωλάξ-Kουμάρου-Φαλατάδου, αποφασίσαμε να πληρώσει ο κάθε Σύλλογος για το χωριό του γι αυτή τη χρονιά, ώστε τους καλοκαιρινούς μήνες να μαζεύονται τα σκουπίδια Δευτέρα και Πέμπτη πρωϊ. Γι αυτό όσοι θέλουν μπορούν να βάζουν τα σκουπίδια τους σε σακούλες και να τις δένουν καλά, για να μην λερώνονται τα δοχεία.<br><br>

O Σύλλογος<br>
26 Iουλίου 1991<br><br>


<strong>2006 - ΚΑΜΠΑΝΑ ΚΑΛΑΜΑΝ</strong><br><br>

{Άγνωστος παραλήπτης (σ.σ. Mαριανοί Aδελφοί)}<br> 
Εκ μέρους του ΔΣ και των μελών του Συλλόγου θέλουμε να σας εκφράσουμε τις θερμές ευχαριστίες μας για το ποσό των 600 ευρώ που προσφέρατε στο Σύλλογο μας για την αγορά της καμπάνας της Παναγίας Καλαμάν.<br><br>

Σας ευχαριστούμε, με εκτίμηση,<br> 
Το ΔΣ του Συλλόγου Βωλάξ<br>
1/10.03.2006<br><br>


<strong>1990 - TPAΠEZI «AΓAΠHΣ KAI ΦIΛIAΣ»</strong><br><br>

Aγαπητά μέλη του Συλλόγου μας,<br> 
Όπως και πέρυσι έτσι και φέτος σας προσκαλούμε στο τραπέζι «Aγάπης και Φιλίας» που θα γίνει την Kυριακή 26 Aυγούστου 1990 στην αίθουσα του προέδρου του Συλλόγου μας Aντώνη Φιλιππούση.<br><br>

Όλα τα μέλη του Συλλόγου είναι προσκεκλημένα και ελπίζουμε ότι θα παρευρεθήτε όλοι. Σας περιμένουμε, λοιπόν, κατά τις 20:30 με 21:00. Παρακαλούμε ειδοποιήστε και τους γνωστούς σας.<br><br>

Kαλή αντάμωση,<br>
O Σύλλογος<br><br>


<strong>1994 - ΕΡΓΑ ΣΤΟΝ ΑΓΙΟ ΜΑΡΚΟ</strong><br><br>

Αγαπητοί μας συγχωριανοί, με την επιστολή αυτή  θέλουμε να σας ευχαριστήσουμε, γιατί πάντα συμμετέχετε σε κάθε εκδήλωση του Συλλόγου μας, αλλά και κάθε φορά που ο Σύλλογος θέλει οικονομική ενίσχυση για να εκτελέσει ορισμένα πολυδάπανα έργα, προσφέρετε ευχαρίστως την βοήθειά σας. [Στο σημείο αυτό γίνεται αναφορά στην συνδρομή των κατοίκων για το οστεοφυλάκιο τον προηγούμενο χρόνο].<br><br>

Τώρα ζητούμε την οικονομική σας ενίσχυση για άλλο ένα έργο που πρέπει και αυτό να γίνει: η πλακόστρωση του Αγίου Μάρκου μέσα και έξω. Επί χρόνια αυτή η εκκλησία στην είσοδο του χωριού είναι εγκαταλελειμένη, απεριποίητη και δημιουργεί άσχημες εντυπώσεις. Είναι καιρός, λοιπόν πια, να ασχοληθούμε και με αυτό το έργο, στρώνοντας μάρμαρα στο εσωτερικό της εκκλησίας και πλάκες στον εξωτερικό χώρο –τις οποίες ήδη έχουμε από την αυλή της εκκλησίας, Το συνολικό κόστος του έργου ανέρχεται στις 350.000 δρχ. και ο πατήρ Γιώργος [Ανδριώτης] προσφέρει γι' αυτό τον σκοπό 150.000 δρχ. Ελπίζουμε ότι με την δική σας οικονομική βοήθεια, αλλά και με την ενίσχυση του Συλλόγου, να συγκεντρωθεί το ποσό που υπολοίπεται για την πλακόστρωση [...].<br><br>

Φιλικά,<br> 
το Διοικητικό Συμβούλιο<br>
8.03.1994<br><br>


<strong>2006 - «ΝΕΟ ΑΙΜΑ» ΣΤΟΝ ΣΥΛΛΟΓΟ</strong><br><br>

Αγαπητοί μου συγχωριανοί (και φίλοι του Συλλόγου Βωλάξ), πέρασαν 25 χρόνια από την ίδρυση του Συλλόγου μας, εκ των οποίων τα 3 πρώτα, ξεκινήσαμε χωρίς καταστατικό και τα άλλα 22, μετέπειτα, ως «νόμιμοι» με ίδρυση καταστατικού. Πιστεύω, οι μεγαλύτεροι, να θυμάστε ότι τη Βωλάξ κανείς δεν την ήξερε πριν από μερικά χρόνια και πως τώρα είναι από τα λίγα χωριά της Τήνου που έχουν διαφημιστεί από τα ΜΜΕ και τα έντυπα. Από την περίοδο του Πάσχα, μάλιστα, μέχρι τον Οκτώβριο την επισκέπτονται εκατοντάδες άνθρωποι από όλο τον κόσμο.<br><br>

Με τις δραστηριότητες του Συλλόγου και με τα ικανά μέλη του ΔΣ –αρχικά πενταμελές, σήμερα επταμελές– (πρόεδροι: Αντ. Φιλιππούσης 13 χρόνια, Ιγν. Βίδος 4 χρόνια, Ιωάν. Πιπέρης 6 χρόνια, γραμματέας: Ζακ Βίδος 22 χρόνια, ταμίας: Ιωάν. Χαρικιόπουλος 20 χρόνια) μαζί με άλλους ικανούς συνεργάτες και φίλους, καταφέραμε να φτιάξουμε τόσα έργα που κατέστησαν το χωριό βιώσιμο με όλες τις ανέσεις που χρειάζεται ο σύγχρονος άνθρωπος [...]. Αν κάποιος σήμερα θελήσει να χτίσει σπίτι ή να κάνει οτιδήποτε άλλο, θα μπορέσει με μεγάλη ευκολία να μεταφέρει υλικά και ότι άλλο χρειαστεί [...].<br><br> 

[...] Και όπως βλέπετε τα έργα δεν είναι ατομικά «για τους προέδρους», όπως κατηγορήθηκαν κατά καιρούς, αλλά κάλυψαν κάθε άκρη του χωριού, το περιτριγύρισαν και του έδωσαν αξία από άκρη σε άκρη.<br><br>

Εφέτος θα γίνουν εκλογές για την ανάδειξη νέου ΔΣ και ([...] επειδή και εσείς, πιστεύω, και εγώ έχω κουραστεί να ακούω συνεχώς «ποιός είναι ο πρόεδρος; ο Καρύδας..., ο Καρύδας..., ο Καρύδας...»), μετά και την παραίτηση του Ζακ Βίδου από τις προηγούμενες αρχαιρεσίες, παρακαλώ να αναλάβουν νέα άτομα που θα συνεχίσουν το έργο του Συλλόγου μας και θα φέρουν καινούργιες ιδέες. <br><br> 

[...] Αυτά τα λόγια βγαίνουν μέσα από την ψυχή μου και είναι πέρα για πέρα αληθινά. Όσοι ασχολήθηκαν μέχρι τώρα στο ΔΣ του Συλλόγου αγάπησαν το χωριό και ότι έκαναν το έκαναν με αγάπη και όραμα. Ευχαριστώ πολύ και ελπίζω να με ακούσετε και να βοηθήσετε τον Σύλλογο ώστε να μην σβήσει άδοξα.<br><br>

Ο Πρόεδρος,<br> 
Φιλιππούσης Αντώνης<br>
5/12.12.2006<br><br>

<strong>2009 - THΛEΦΩNIA</strong><br><br>

{Πρός Προϊστάμενο ΟΤΕ Τήνου}<br>
Παρακαλούμε όπως βελτιώσετε τις παρεχόμενες υπηρεσίες τηλεφωνίας επειδή η ποιότητα είναι χαμηλή. Γνωρίζουμε την ύπαρξη πολυπλεγμένων γραμμών (multiplex) του Οργανισμού σας με τις οποίες θα πρέπει να αντικατασταθεί το υπάρχον (παλαιό) δίκτυο με τη χαμηλή απόδοση και τις συνεχείς φθορές [...] <em>(αν και συνεχίζει να υπάρχει έκπτωση στην παροχή υπηρεσιών από πλευράς σας, δεν υπάρχει ουδεμία αντίστοιχη στα χρήματα που πληρώνουν οι συνδρομητές του χωριού μας προς την εταιρεία σας*)</em><br><br>

Με τιμή,<br> 
η Γραμματέας, Απέργη Μίρκα<br>
9/22.08.2009<br><br>

* Σε παρένθεση με κυρτά γράμματα, η φράση παραλήφθηκε στην τελική επιστολή.<br>


</p></td></tr>

<tr><td><p class="epilogos">
<b>έρευνα: Jimel,</b> 20.08.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Tα αποτελέσματα των εκλογών</p></td></tr>

 <tr><td><p class="prologos">O Bασίλης Bιδάλης μας έστειλε τα αποτελέσματα των τριών τελευταίων εκλογών για την ψήφιση των μελών του Δ.Σ. του Συλλόγου, ώστε να ολοκληρωθεί το συγκεκριμένο post. Iδού:</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/last_ekloges.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
</p></td></tr>

<tr><td><p class="epilogos">
<b>μεταφορά: Jimel,</b> 5.06.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagetitle">Γιορτινό φως</p></td></tr>

 <tr><td><p class="prologos">Tο χωριό μας υποδέχτηκε τις γιορτές με πολύχρωμα φωτάκια και γέμισε τις ψυχές όλων μας με αγάπη, χαρά και ελπίδα!</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/xmas_01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">H Bωλάξ έχει μπει εδώ και καιρό στους ρυθμούς των γιορτών. O πρόεδρος Aντρέας Πιπέρης μας επιφύλλαξε μια έκπληξη γι αυτό: έβαλε χριστουγεννιάτικο χρώμα και φως στα κρύα και σκοτεινά δρομάκια της Bωλάξ, δημιουργώντας μια ονειρική ατμόσφαιρα που μύριζε χριστούγεννα! <br><br>

Oι καμινάδες έκαιγαν αυτή την εποχή: Tο ολοκαίνουργιο τζάκι του Pόκκου μαζί με τα γνωστά της Λουκίας, του Nίκου και του Δημήτρη, η ζεστή σόμπα του Aλέκου και η στολισμένη είσοδος της Λουϊζας, η φάτνη με τον νεογέννητο Xριστό στο καλαθάκι και ο στολισμός της ενορίας, τα λαμπάκια στα δέντρα του θεάτρου και τα φωτάκια στο πηγάδι, μας έκαναν να νιώσουμε για λίγο παιδιά.<br><br> 

Η γέννηση του θεανθρώπου δημιουργήσε σε όλους μας ζεστασιά κι αγαλλίαση. Έδωσε πνοή και δύναμη σε κάθε μας όνειρο. Kατάφερε να μας κάνει δυνατότερους, σοφότερους και καλύτερους ανθρώπους. H πρόσφατη κοπή της πίτας στην Aθήνα –από τις πιο πετυχημένες– έδειξε ότι είμαστε όλοι μας πιο κοντά από ποτέ.<br><br>

Η καινούργια χρονιά φαντάζει περισσότερο ανθρώπινη, ζεστή και δημιουργική. Aς μας οδηγήσει στην εκπλήρωση όλων των επιθυμιών και προσδοκιών μας και ας φροντίσει τις οικογένειές μας και τους δικούς μας ανθρώπους. Aς δώσει το 2013, στον καθένα από εμάς, όλα αυτά που μοχθεί και που του αξίζουν.<br><br>

Είθε όλοι μας να γίνουμε σοφότεροι το νέο έτος και η αρμονία να βασιλεύσει ανάμεσά μας. Eντωμεταξύ οι καμπανούλες συνεχίζουν να αναβοσβήνουν στα δρομάκια του χωριού... </p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/xmas_02.jpg" border="0"></td></tr>
</table></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/xmas_03.jpg" border="0"></td></tr>
</table></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/xmas_04.jpg" border="0"></td></tr>
</table></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>


<tr><td><p class="pagetitle">Εκδράμαμε εις τας εξοχάς!</p></td></tr> 

 <tr><td><p class="prologos"> Έφτασε η ήμερα που πολλοί από μας στο χωριό περιμέναμε: Σάββατο, 3 Νοεμβρίου 2012. Από τις 07:30 το πρωί είχαμε συγκεντρωθεί όλοι μας και η εφετινή φθινοπωρινή εκδρομή του χωριού μας, ξεκινούσε... Προορισμός; Τα χωριά του καταπράσινου και ειδυλλιακού Πάρνωνα!</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Parn_00.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Η παρέα μικρή –ίσως μικρότερη από κάθε άλλη φορά– όμως, πάντα, τόσο ζεστή και κεφάτη. Παρά τους μικρούς και τους μεγαλύτερους που μας έλειψαν, ο χρόνος που είχαμε να βρεθούμε όλοι μαζί, τα κεράσματα, τα ανέκδοτα και οι διηγήσεις, κατόρθωσαν γρήγορα να μας ζεστάνουν. Xαλαρώσαμε, ξεκουραστήκαμε και ήρθαμε όλοι μας πιο κοντά σε ένα κατάφυτο μέρος που διατηρεί αναλλοίωτη την παραδοσιακή αρχιτεκτονική του.<br><br>

Πρώτη στάση η Τρίπολη, που μας... υποδέχτηκε με ζεστό πρωινό καφέ. Αμέσως μετά, η ανάβαση προς τα γραφικά χωριά του Πάρνωνα· μέσα από μαγευτικά δάση πλούσια από έλατα, μαυρόπευκα, καρυδιές και καστανιές επισκεφτήκαμε τον Βασσαρά, τη Βαμβακού, τον Άγιο Πέτρο και καταλήξαμε στις Καρυές όπου και διανυκτερεύσαμε.<br><br> 

Περπατώντας στα άγνωστα δάση της περιοχής, σηκώσαμε τα μανίκια και μαζέψαμε κάστανα και μανιτάρια εμπνευσμένοι από το υπέροχο περιβάλλον. Δεν πέρασε πολύ ώρα και σε ένα από τα καφενεία του χωριού, γύρω από μια ξυλόσομπα, μαζευτήκαμε για τον απογευματινό μας καφέ και τις όμορφες κουβεντούλες μας. Όσοι ένιωθαν να πεινάνε, διάλεξαν μια παραδοσιακή ταβέρνα του χωριού και δοκίμασαν ποιοτική, γνήσια ελληνική κουζίνα.<br><br>

Όταν ξημέρωσε η Κυριακή, το χωριό μπροστά μας, μας καλούσε για μια βόλτα μέχρι τις Καρυάτιδες, αντίγραφα των αντιστοίχων του Ερεχθείου της Ακρόπολης. Γύρω μας, συναντήσαμε παντού ανθρώπους ζεστούς και φιλόξενους. Άξια αναφοράς η κυρία Μαρία από τις Καρυές, γεμάτη ζωντάνια, μας φρόντισε και μας φίλεψε ένα υπέροχο σπιτικό γαλακτομπούρεκο, που είχε ετοιμάσει η κουμπάρα της, και το οποίο ετοιμάστηκε ειδικά για μας κατά την ώρα της αναχώρησής μας.<br><br>

Αφήνοντας πίσω μας τις Καρυές, προχωρήσαμε στην Μονή Μαλεβή και στην συνέχεια, διασχίζοντας τον καταπράσινο Πάρνωνα με την εκπληκτική του ομορφιά καταλήξαμε στο γραφικό χωριό της Καστάνιτσας· ένα από τα ομορφότερα χωριά του Πάρνωνα, με ψηλά πέτρινα σπίτια, ξύλινα μπαλκόνια βαμμένα σε έντονα χρώματα, στέγες σκεπασμένες με σχιστόλιθο και μοναδικά πέτρινα σοκάκια. Στο <em>"Κουτούκι του Λιακούρη"</em> γευτήκαμε τοπικές συνταγές, ολοκληρώσαμε και το τελευταίο κομμάτι του γαλακτομπούρεκου που μας είχε προσφέρει η κυρά-Μαρία και δεχθήκαμε για άλλη μια φορά την φιλοξενία των ανθρώπων.<br><br> 

Στη συνέχεια βρεθήκαμε στον Πλάτανο, ένα μικρό χωριό, όνομα και πράγμα: τα πλατάνια και τα τρεχούμενα νερά έδωσαν το στίγμα τους. Η μέρα πέρασε, ο ήλιος έφυγε, ο ουρανός σκοτείνιασε, ήρθε η ώρα της επιστροφής. Άλλη μια εκδρομή έφτασε στο τέλος της, αφήνοντάς μας όμορφες αναμνήσεις... μέχρι την επόμενη!<br><br>

Ευχαριστούμε τους διοργανωτές, δίνουμε συγχαρητήρια για την σωστή επιλογή του τόπου, και χαιρετούμε όλους όσοι συμμετείχαν κάνοντας απολαυστική και αξέχαστη αυτή την εκδρομή. Περιμένουμε ανυπόμονα την επόμενη και ελπίζουμε στη συμμετοχή περισσότερων ανθρώπων, ανεξαρτήτου ηλικίας, και από το χωριό και από φίλους του χωριού μας.<br><br>

Καλό Χειμώνα νά'χουμε!<br><br>

<img src="http://volax.gr/uploads/jimel/old_site/images/Parn_01.jpg" border="0"><br><br><br>

<img src="http://volax.gr/uploads/jimel/old_site/images/Parn_02.jpg" border="0"><br><br><br>

<img src="http://volax.gr/uploads/jimel/old_site/images/Parn_03.jpg" border="0"><br><br><br>

<img src="http://volax.gr/uploads/jimel/old_site/images/Parn_04.jpg" border="0"><br><br><br>

<img src="http://volax.gr/uploads/jimel/old_site/images/Parn_05.jpg" border="0"><br><br><br>

<img src="http://volax.gr/uploads/jimel/old_site/images/Parn_06.jpg" border="0"><br><br><br>


</p></td></tr>

<tr><td><p class="epilogos">
<b>κείμενο: Μαρίνα Ξενοπούλου,</b> 16.11.2012<br>
<b>φωτό: Μαργαρίτα Καλιαμούτου</b>
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Τα έργα του γηπέδου</p></td></tr>

 <tr><td><p class="prologos">H αρχή έγινε! Τα παιδιά το ζητούσαν, οι έφηβοι περισσότερο. Ο σύλλογος το σκεφτόταν και το συζητούσε. O Zακ έψαχνε να βρει τον κατάλληλο ελεύθερο χώρο, ο φρερ μετέφερε την σκέψη στην Εκκλησία, ο Αντρέας έτρεξε από δω, έτρεξε από κει, ο Νίκος τσεκάρισε τις τιμές για τις μπασκέτες και τις υπόλοιπες ανάγκες. Όλοι μαζί ψάχναμε τις διαστάσεις των γηπέδων και πηγαίναμε να δούμε πως είναι τα υπόλοιπα ανοιχτά γήπεδα της Τήνου... Πριν από λίγες εβδομάδες τα μηχανήματα έβαλαν μπροστά και το χωράφι –που οι παλαιότεροι το ήξεραν σαν "του Νικολή"– άρχισε να αλλάζει. Το όνειρο της ύπαρξης ενός γηπέδου (ποδοσφαίρου και μπάσκετ) ξεκίνησε να υλοποιείται. </p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/nikoli_01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Τα σπορ, η γυμναστική και το παιχνίδι, εξασφαλίζουν στα παιδιά σωματική άσκηση και ανάπτυξη των ικανοτήτων τους με ευεργετικά αποτελέσματα για την υγεία τους. Η αξία της άθλησης σε εξωτερικούς φυσικούς χώρους, αφήνοντας την καθιστική ζωή στην άκρη, το όποιου ελεύθερου χρόνου των νέων, είναι επιτακτική.<br><br> 

Η πρόταση για την δημιουργία γηπέδου καταγράφεται στα πρακτικά του συλλόγου, ήδη από τον πρώτο χρόνο ίδρυσής του, το 1983, αλλά μόλις εφέτος, κάτω από την γενναιόδωρη παραχώρηση της Εκκλησίας και την προσωπική συμβολή του προέδρου του συλλόγου –και παλαίμαχου ποδοσφαριστή– Ανδρέα Πιπέρη, ξεκινάει (επιτέλους) η πραγματοποίησή του.<br><br>

Πριν από λίγες μέρες χαζέψαμε τα έργα (αφαίρεση ξερολιθιάς, καθαρισμός χώρου, ίσιωμα εδάφους, μετακίνηση χωμάτινων όγκων κ.α.) και σας επισυνάπτουμε μερικές φωτογραφίες από το γεγονός.<br><br>

<img src="http://volax.gr/uploads/jimel/old_site/images/nikoli_02.jpg" border="0"><br><br><br><br>

<img src="http://volax.gr/uploads/jimel/old_site/images/nikoli_03.jpg" border="0"><br><br><br><br>

<img src="http://volax.gr/uploads/jimel/old_site/images/nikoli_04.jpg" border="0"><br><br><br><br>

<img src="http://volax.gr/uploads/jimel/old_site/images/nikoli_05.jpg" border="0"><br><br><br><br>
</p></td></tr>

<tr><td><p class="epilogos">
<b>Jimel,</b> 3.11.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>



<tr><td><p class="pagetitle">Η πλακόστρωση του πηγαδιού</p></td></tr>

 <tr><td><p class="prologos">Τα χρόνια αυτά είναι δύσκολα, κυρίως λόγω των μεγάλων οικονομικών προβλημάτων που ζούμε. Αυτό όμως δεν σταμάτησε τον Σύλλογο που, παρά τις όποιες δυσκολίες, έφτιαξε και πλακόστρωσε τα σκαλοπάτια που οδηγούν στην πηγή του χωριού! Ο Σύλλογος είχε πολλή δουλειά και δύσκολο έργο να κάνει, και τα κατάφερε μια χαρά!</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Plakostr_00.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Η αξία του νερού για τη ζωή μας –για κάθε ζωή στον πλανήτη– είναι ανυπολόγιστη. Η ύπαρξη ποσότητας και ποιότητας νερού είναι προϋπόθεση για την επιβίωση του περιβάλλοντος και της ανθρώπινης ζωής. Επιπροσθέτως, το νερό είναι κοινωνικό αγαθό, απαραίτητο για την υγεία, την οικονομική ανάπτυξη, την κοινωνική ευημερία, την πολιτισμική ζωή.<br><br> 

Το έργο έδειχνε αναγκαίο! Το τσιμέντο που είχε πέσει επάνω στα πέτρινα σκαλοπάτια  (εδώ και πολλές δεκαετίες), είχε πλέον «σπάσει» και φθαρεί από τη χρήση και τα χρόνια, με αποτέλεσμα και τα 40 μεγάλα σκαλοπάτια να γλυστρούν επικίνδυνα (βλ. πρώτη φωτογραφία). Όχι μόνο τα σκαλοπάτια φτιάχτηκαν –μάλιστα ήταν έτοιμα το καλοκαίρι, που το χωριό μας δέχεται πλήθος περιηγητών και τουριστών– αλλά μπήκε και φωτισμός, από οβάλ «χελώνες», σε συγκεκριμένα διαστήματα, ώστε αν κάποιος θέλει να έχει πρόσβαση στο πηγάδι, την ώρα που έχει πέσει ο ήλιος, να μπορέσει να το κάνει.<br><br>

Και πάλι συγχαρητήρια στον Αντρέα και την παρέα του, που παρά τις δυσκολίες προσπαθούν να αφήσουν έργο στη Βωλάξ, όπως και οι προηγούμενοι. Από ενεργούς και ευαισθητοποιημένους κατοίκους εξαρτάται το μέλλον αυτού του χωριού. Εντωμεταξύ, το νερό συνεχίζει να τρέχει γάργαρο στο πηγάδι...<br><br>

 <img src="http://volax.gr/uploads/jimel/old_site/images/Plakostr_01.jpg"><br><br>

<img src="http://volax.gr/uploads/jimel/old_site/images/Plakostr_02.jpg"><br><br>

<img src="http://volax.gr/uploads/jimel/old_site/images/Plakostr_03.jpg"><br><br>

<img src="http://volax.gr/uploads/jimel/old_site/images/Plakostr_04.jpg"><br><br>


</p></td></tr>

<tr><td><p class="epilogos">
<b>Jimel</b> 21.08.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

 <tr><td><p class="pagetitle"> Προτάσεις για έργα μέσα στο 2012 </p></td></tr>

 <tr><td><p class="prologos">Το βράδυ του Σαββάτου πραγματοποιήθηκε στην Αθήνα η γενική συνέλευση του Συλλόγου –είχε ήδη προηγηθεί εκείνη του χωριού αλλά, δυστυχώς, δεν έχουμε πλήρη ενημέρωση. Η βραδιά περιελάμβανε την κοπή της πίτας και τον εορτασμό του νέου έτους. Η συμμετοχή ήταν ικανοποιητική (59 άτομα) και τα χαμόγελα ήρθαν από την εμφάνιση αρκετών νέων παιδιών.</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Syllogos 2012_A.jpg" border="0"></td></tr></table></td></tr>
 
<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">

Τα νέα που είχε ο καθένας πήραν κι έδωσαν, ευχές ανταλλάχθηκαν, εγγραφές ανανεώθηκαν, οι κουβέντες άναψαν, το κέρασμα με το βωλακίτικο ρακί πέρασε σε κάθε τραπέζι, τα χαμόγελα ήταν πολλά και οι ιδέες για το μέλλον του χωριού περισσότερες! <br><br>

Ο πρόεδρος του Συλλόγου, Ανδρέας Φυρίγος, στην σύντομη και περιεκτική ομιλία του, μετέφερε ότι οι δύσκολες και κρίσιμες στιγμές που περνάει η χώρα μας έχουν επηρεάσει την οικονομική ευρωστία του Δήμου Τήνου και την δυνατότητά του να κάνει έργα αλλά και να παρέχει χρηματική βοήθεια στους συλλόγους. Μας ανάγνωσε ένα προς ένα τον ισολογισμό του προηγούμενου έτους και δόθηκαν οι απαραίτητες διευκρινίσεις, όπου αυτό κρίθηκε απαραίτητο.<br><br>

Μας ενημέρωσε για την πρόθεση πλακόστρωσης των δύο «νέων» δρόμων του χωριού και, ακολούθως, μας έδειξε τα σχέδια του χωραφιού «του Νικόλα» που έχει υπενοικιάσει ο Σύλλογος ώστε, κάποια στιγμή, να γίνει χώρος αθλοπαιδιών για τα παιδιά. Μετά από αυτά, ο λόγος πέρασε στον κόσμο ώστε να καταγραφούν τα προβλήματα και να γίνει μια σειρά προτάσεων που θα μπορούσαν να γίνουν έργα.<br><br>

Στην πιο δύσκολη οικονομική συγκυρία για τη χώρα, σε μια εποχή που το μέλλον είναι αβέβαιο, υπάρχουν αρκετοί συγχωριανοί μας που είναι ευαισθητοποιημένοι σε θέματα που αφορούν το κοινωνικό έργο. Είναι αυτοί που με τη «φλόγα» και τις προτάσεις τους μας δίνουν ελπίδες για την συνεχή βελτίωση και ανάπτυξη του χωριού μας! Καταγράφουμε τις προτάσεις αυτές ως μια (μικρή) αντίσταση στην καθημερινή υπονόμευση των ονείρων μας.<br><br>

Δύο ήταν οι άξονες των προτάσεων: τα παιδιά και οι τουρίστες.<br><br>

<strong>Τα παιδιά</strong> <br>
Στις πρώτες προγραμματικές δηλώσεις του Συλλόγου (πίσω στο έτος 1983) είχε εξαγγελθεί, μεταξύ άλλων, χώρος για τα παιδιά. Όλα τα άλλα προγραμματισμένα έργα έγιναν, χωρίς να έχει δοθεί ιδιαίτερο βάρος στις νεαρές ηλικίες. Ίσως αυτή την φορά να είμαστε πιο κοντά στον στόχο, παρά ποτέ... Τα παιδιά είναι το μέλλον του χωριού, γι' αυτό και ο χώρος των αθλοπαιδιών δείχνει απαραίτητος! <br><br>

Εννοείται ότι η γιορτή των παιδιών θα πρέπει επικουρικά να επαναλαμβάνεται κάθε καλοκαίρι! Από την άλλη, ζητήθηκε σε όσους μπορούν να προσφέρουν παιχνίδια και βιβλία (παιδικά και εφηβικά), καινούργια ή μεταχειρισμένα σε καλή κατάσταση, ώστε να τα μαζέψουμε και να τα πάμε όλα στην (ήδη τακτοποιημένη) αίθουσα του παπαδικού. Τα παιδιά πρέπει να ξέρουν –αλλά και να το αισθάνονται– ότι είμαστε πάντα δίπλα σε αυτά. <br><br>

<strong>Οι τουρίστες-περιηγητές</strong> <br>
Διάσπαρτες μαρμάρινες πινακίδες υπάρχουν στα δρομάκια του χωριού για να κατευθύνουν τους τουρίστες σε τρία σημεία που πιστεύουμε ότι αξίζει να επισκεφτούν: Η πρώτη οδηγεί στο λαογραφικό μουσείο, που συνήθως είναι κλειστό·. η δεύτερη στην εκκλησία, που η πόρτα της είναι μονίμως κλειδωμένη· η τρίτη στο πηγάδι, δυστυχώς, το πιο παραμελημένο σημείο του χωριού...<br><br>

Ας πάρουμε τα τρία αυτά μέρη με την σειρά:<br><br>

Για το <strong>λαογραφικό μουσείο</strong> προτάθηκε, σε παιδιά και εφήβους που κατοικούν στο χωριό, να «μάθουν» τα εκθέματα και να γίνουν αυτά οι ξεναγοί. Έτσι ο χώρος (που φέρνει έσοδα στον Σύλλογο) να είναι ανοιχτός περισσότερες ώρες την ημέρα,  περισσότερους μήνες τον χρόνο. Διαπίστωση είναι ότι οι βασικότεροι λόγοι για να έρθει κάποιος στο χωριό μας είναι τα βράχια και τα καλάθια. Με αυτό ως σκέψη, προτάθηκε να τοποθετηθεί μέσα στο μουσείο, μικρή βιτρίνα-προθήκη, που θα αναδεικνύει τα πετρώματα της Βωλάξ. Εκεί, με κατατοπιστικά κειμενάκια (όχι μόνο στα ελληνικά) θα μπορούν οι περιηγητές να μαθαίνουν στοιχεία από την γεωλογική ιστορία της περιοχής.<br><br>

Ζητήθηκε, ακόμη, να σκεφτούμε, αν μπορεί να υπάρχει κάποια άλλη αίθουσα («μήπως η κουζίνα του παπαδικού;») για να γίνει ξεχωριστό τμήμα του μουσείου που θα αφορά το δεύτερο στοιχείο που χαρακτηρίζει την Βωλάξ: την καλαθοπλεκτική της τέχνη. <br><br>

Για την <strong>ενορία</strong> ζητήθηκε –αν και εδώ πρέπει να έρθουμε σε επαφή με την Εκκλησία– να είναι η πόρτα ανοιχτή για να μπορεί κανείς, αν θέλει, να εκτελεί τα θρησκευτικά του καθήκοντα. («Δεν έχουμε εικόνες. Δεν έχουμε δα και τόσα πράγματα αξίας! Αν πρέπει, ας τα κλειδώσουμε κάπου... Δεν είναι δυνατόν, όμως, να μην μπορεί κανείς να κάνει τον σταυρό του ή ν' ανάψει ένα κερί!»)<br><br>

Για την <strong>πηγή</strong>, ζητήθηκε –κατά προτεραιότητα– να φτιαχτούν τα σκαλοπάτια και ο δρόμος που καταλήγει στο πηγάδι. Δεν υπάρχουν πλάκες (σε αντίθεση με τα υπόλοιπα δρομάκια του χωριού), το τσιμέντο έχει φαγωθεί και τον Χειμώνα γλυστράει υπερβολικά... Σχολιάστηκε μάλιστα, να έμπαιναν κάποια μικρά φανάρια, αυτά που ενεργοποιούνται με φωτοκύτταρο. Μόλις χαθεί το φως του ήλιου, το φανάρι να τίθεται σε λειτουργία και να μην είναι τόσο σκοτεινός ο χώρος.<br><br>

Ένας από τους στόχους (που ξεφεύγει ωστόσο από τις δυνάμεις του Συλλόγου) είναι η πιθανότητα να μένουν περισσότερο οι τουρίστες στο χωριό μας ή, αν πάλι δεν είναι εφικτό αυτό, να υπάρχουν πράγματα που θα έφερναν πίσω κάποιους από αυτούς. Ακούστηκε η σκέψη να φτιάξουμε κάποιο διαφημιστικό flyer (όπως έκανε το Αγάπη) με διάφορα στοιχεία για την ιστορία του χωριού και το οποίο θα μοιράζεται στους τουρίστες. Προτάθηκε να καταγραφούν σε αυτό οι πεζοπορικές διαδρομές γύρω από το χωριό μαζί με ένα απλό χάρτη και αναγραφόμενη την διάρκεια της διαδρομής.<br><br>

Ένας πιο ουσιαστικός τρόπος για τους τουρίστες και τους νέους μας –με πολλαπλάσια αξία– είναι να αποτελέσει το χωριό μας «hot spot»! Δηλαδή να έχει <strong>ελεύθερο internet!</strong> Νομίζουμε ότι είναι κάτι πολύ σημαντικό και θα πρέπει να το προσέξει ο Σύλλογος.  <br><br>

Με αφορμή την συζήτηση επάνω στο internet προτάθηκε (σε όσους θέλουν και μπορούν) να στείλουν κείμενα, πληροφορίες και παρατηρήσεις στις δύο ιστοσελίδες του χωριού, ώστε όλα αυτά να γίνουν ουσιαστικό κτήμα των κατοίκων και των φίλων του χωριού και να συμμετέχουν όλοι στην προβολή του χωριού μας. Τα νέα παιδιά, είναι πιο ανήσυχα και ζητάνε περισσότερες πληροφορίες από ότι εμείς κάποτε.<br><br>

<strong>Καραγκιόζης</strong> <br>
Έγινε ακόμη αναφορά για τις παραστάσεις του Καραγκιόζη. Αν και φέρνουν κάποιο έσοδο στον Σύλλογο, μήπως αυτές οι επαναλήψεις έχει αρχίσει να κουράζουν... Μήπως θα έπρεπε να αλλάξει το δραματολόγιο του θεάτρου σκιών για να έρθει περισσότερος κόσμος. Θα βοηθούσε, επίσης, αν καλέσουμε και νέους, άφθαρτους καραγκιοζοπαίκτες («ίσως να γίνει κάτι σαν διήμερο φεστιβάλ»). Ακούστηκαν σκέψεις (στα πρότυπα του Πύργου) για να μειωθούν τα έξοδα της παράστασης και να υπάρχει μεγαλύτερο περιθώριο κέρδους έτσι, ώστε με τα έσοδα αυτά να χαράξουμε μια πορεία ανάπτυξης του χωριού.Αυτό που απαιτείται είναι βούληση για την υλοποίηση όλων αυτών των ιδεών. <br><br>

Ευχόμαστε καλή δύναμη στον Σύλλογο και μια καλή, δημιουργική χρονιά σε όλους μας, παρά τις δυσκολίες. Κρατάμε την όμορφη εικόνα να βλέπουμε νέα παιδιά να χαίρονται και να συμμετέχουν, που μας δίνει ελπίδα και όρεξη για το μέλλον!

</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Φίλοι της Βωλάξ </b>22.01.2012
</p></td></tr>

  <tr><td><p class="pagetitle" >Σύλλογος «2003»</p></td></tr>
 <tr><td><p class="prologos">Υπάρχουν δύο, τουλάχιστον, σελίδες στο site μας για τον Σύλλογο του χωριού. Η πρώτη ονομάζεται Σύλλογος 1983 και η δεύτερη –αυτή– Σύλλογος 2003. Είναι άδικος αυτός ο διαχωρισμός –ο Σύλλογος της Βωλάξ είναι ένας– αλλά είναι αναγκαστικός στην συγκεκριμένη ιστοσελίδα: Αν βάζαμε όλα μαζί τα στοιχεία που έχουμε για τον Σύλλογο, θα σταματούσαμε στο 2003...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Syllogos 2003.jpg" border="0"></td><!--<td  style="padding-right:8px;"><a href="javascript: openWindow('images/EFIMposter03b.jpg',300,383)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/EFIMposter03.jpg" border="0"></a></td><td><a href="javascript: openWindow('images/EFIMposter04b.jpg',310,393)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/EFIMposter04.jpg" border="0"></a></td>--></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Την πρώτη 20ετία η έδρα του Συλλόγου ήταν στην Αθήνα και –ίσως γι' αυτό– μας δόθηκε η δυνατότητα να φωτοτυπήσουμε τα διάφορα αρχεία του (Βιβλία πρακτικών, προγραμματικές ομιλίες στις κοπές της πίτας, ακόμη και έγγραφα αλληλογραφίας του Συλλόγου με το Επαρχείο, τον Δήμο και άλλους επίσημους θεσμούς).<br><br>

Το 2003, μετά από είκοσι χρόνια, το καταστατικό του Συλλόγου άλλαξε. Η έδρα μεταφέρθηκε στο χωριό και η λεγόμενη «παλιά γενιά» οδηγήθηκε σε συμβουλευτικό και βοηθητικό ρόλο. Νέα παιδιά δοκίμασαν και, μαζί με κάποιους από τα προηγούμενα χρόνια, συνεχίζουν να δουλεύουν για το καλό του χωριού, μέσα και έξω από το ΔΣ του Συλλόγου. <br><br>

Δυστυχώς, και παρά τις όποιες οχλήσεις μας, από την εποχή εκείνη δεν έχουμε καμία πρόσβαση στα στοιχεία του Συλλόγου. Έχουμε παρακαλέσει το ΔΣ ώστε να μας ενημερώνουν για τα έργα που πραγματοποιούνται στο χωριό μας, και εμείς με την σειρά μας να σας τα παρουσιάζουμε. Έχουμε ζητήσει αρκετές φορές να μας δοθούν πληροφορίες, φωτογραφίες ακόμη και κείμενα με σκέψεις του ΔΣ για τις προοπτικές που υπάρχουν για το μέλλον του χωριού ή τον τρόπο με τον οποίο θα μπορούσαν να λυθούν κάποια από τα προβλήματά του. Δυστυχώς όμως, παρά την θετική ανταπόκριση, τα λόγια δεν έγιναν πράξεις.<br><br>

Δεν αμφισβητούμε, φυσικά, την αγάπη της νέας γενιάς για το χωριό. Ο στόχος είναι κοινός για όλους. Απλά, η απόσταση του «θέλω» από το «κάνω» παραμένει μεγάλη. Ελπίζουμε, πολύ σύντομα, να έχουμε την απαραίτητη ενημέρωση και σε αυτόν τον τομέα. Είναι κρίμα να ενημερωνόμαστε για τα έργα της Βωλάξ (και της ευρύτερης περιοχής) από άλλες ιστοσελίδες. Είναι άδικο αυτή η συγκεκριμένη σελίδα να παραμένει ουσιαστικά κενή ενώ συμβαίνουν πράγματα...<br><br>

-----------------------------------------------------------------------------------------<br><br>

<font class="pagebodygreen">[Νοέμβριος 2011 - Πρόσθετη αναφορά]:</font> Όταν τα πράγματα δεν πάνε καλά γκρινιάζουμε. Όταν, όμως, υπάρχει αχτίδα φωτός θα είναι άδικο να μην το αναφέρουμε: Εδώ και καιρό κάτι δείχνει να κινείται... Φαίνεται λάθος να ξεχωρίσουμε κάποιους από την υπόλοιπη ομάδα, αλλά θα το κάνουμε (τόσα λάθη έχουμε κάνει, δεν πειράζει άλλο ένα), κι αυτό γιατί δεν γίνονται τα πράγματα μόνα τους, με μαγικό τρόπο. Κάποια στιγμή πρέπει να αναφέρουμε και κάποια ονόματα· πρέπει να δώσουμε συγχαρητήρια σε όσους αγαπάνε εμπράκτως τον τόπο τούτο!<br><br> 

Ο Αντρέας, ο Νίκος και η Λουκία τρέχουν, βοηθούν, παλεύουν, νοιάζονται! Ο καθένας με τον τρόπο του. Δεν μπαίνουν στο ζύγι αυτά τα πράγματα... Μαζί με πολλούς που δεν είναι στο ΔΣ του Συλλόγου, μαζί με αυτούς που θέλουν να αφήσουν κάτι πίσω τους... Μπράβο στα παιδιά! Καλή δύναμη και κουράγιο –σίγουρα θα τα χρειαστούν!<br><br> 

Εμείς θα είμαστε πάντα δίπλα σε όσους παλεύουν για το χωριό και σε αυτούς που το χωριό έχει αγαπήσει...

</em>

</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html> 

