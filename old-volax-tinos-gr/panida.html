<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">
 <tr><td><p class="pagetitle">Το αΐτεμα του φιδιού</p></td></tr>
 <tr><td><p class="prologos">Η σχέση εμπιστοσύνης που δημιουργούν μεταξύ τους οι άνθρωποι ενός χωριού, είναι ένα βασικό συστατικό της λειτουργίας του. Αυτή η εμπιστοσύνη, σε αντιπαράθεση με αρκετές διηγήσεις ανεξήγητων ιστοριών που άκουγες στο χωριό, σε έβαζαν σε σκέψη και σε έκαναν να αναρωτιέσαι αν αυτές οι ιστορίες είχαν συμβεί στ' αλήθεια... Κάποιες από αυτές τις ιστορίες αναφερόντουσαν στο <em>αΐτεμα</em> των φιδιών, στο ότι τα φίδια δηλαδή, υπνώτιζαν τα πουλιά, και ενώ πετούσαν ψηλά στον ουρανό τα «μάγευαν» και τα οδηγούσαν στα δηλητηριώδη δόντια τους...</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Hokusai Bird Snake.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Οι ανεξήγητες ιστορίες έδιναν και έπαιρναν στο χωριό, με βασικές προταγωνίστριες τις περιβόητες <em>αγελούδες</em> (βλ. αντίστοιχο άρθρο), που την μια φορά έδερναν κάποιον συγχωριανό την άλλη έριχναν κάποιον άλλο κάτω από τον γαϊδαρό του, και πάει λέγοντας...<br><br>

Αντίστοιχες ιστορίες, με ιδιαίτερες ιδιότητες που είχανε κάποια ζώα, άκουγες σε εντυπωσιακές διηγήσεις των μεγαλύτερων. Σ' αυτές τις ιστορίες, τα φίδια είχαν την τιμητική τους!<br><br> 

Σε πολλά ελληνικά παραμύθια γίνεται λόγος για δράκους, θεριά σαν φίδια με τεράστιες διαστάσεις και υπερφυσικές δυνάμεις που φυλάνε θησαυρούς, πηγές με γάργαρο νερό και πανέμορφες βασιλοπούλες. Οι δράκοι αυτοί, που από το στόμα τους βγάζουν τρομαχτικές φωτιές, έχουν τη δύναμη να υπνωτίζουν τους ανθρώπους και να τους αφαιρούν κάθε δύναμη θέλησης. Ευτυχώς πάντοτε, κάποιο βασιλόπουλο ή κάποιο καλόκαρδο παλικάρι τους νικά και αποδίδει τους κλεμμένους θησαυρούς στους κατόχους τους ή ελευθερώνει τη βασιλοπούλα και την παίρνει γυναίκα του.<br><br>

Οι ιστορίες με τα φίδια που αϊτεύουν τα πουλιά και τα κατευθύνουν στο στόμα τους –χωρίς φωτιές αυτή την φορά– για να τα καταβροχθήσουν ήταν πολλές, αλλά ποτέ δεν υπήρχαν αποδείξεις.<br><br>

Όλοι γνωρίζουμε πως το ανθρώπινο μυαλό, μετά από μία στιγμή πανικού, συνήθως προσθέτει διάφορα υπερβολικά στοιχεία, «παραφουσκώνει» την πραγματικότητα και μεγαλοποιεί το περιστατικό που του προκάλεσε τρόμο. Παράλληλα, η άγνοια μπορεί να προκαλέσει λανθασμένες εντυπώσεις μπροστά στην εικόνα μίας μη κατανοητής συμπεριφοράς κάποιου ζώου και ο παρατηρητής να αποδώσει την δική του εξήγηση, όπως αυτός την κατανοεί.<br><br> 

Στην συνέχεια η λανθασμένη ή υπερβολική πλέον ιστορία όταν περιγράφεται και διαδίδεται από στόμα σε στόμα αλλοιώνεται ακόμη περισσότερο με αποτέλεσμα να δημιουργούνται διάφοροι μύθοι και να διαιωνίζονται όσο δεν μπορούν να διαψευστούν με κάποιες αποδείξεις.<br><br>

Ο Γιάννης ο Βίδος του Νικολή, ο επονομαζόμενος Μέγας –τότε θα 'ταν 20-25 χρονών– έφερε στην μικρή πλατεία του χωριού ένα φίδι, νομίζω οχιά, που είχε καταπιεί ένα πουλί. Το φίδι, στο σημείο του λαιμού του ήταν υπερβολικά διογκωμένο. Όλοι τρέξαμε να δούμε το θέαμα για να το περιεργαστούμε μουρμουρίζοντας μεταξύ μας. Άμεσα άρχισαν και οι ερωτήσεις του τύπου: «που βρήκες αυτό το φίδι», «πως το είδες», «εσύ το σκότωσες»...<br><br>

Ο Μέγας, κρατώντας με σιγουριά το φίδι, μας είπε την παρακάτω ιστορία:<br><br>

<em>«Έβλεπα το πουλί από απόσταση να πετάει γύρω-γύρω, στο ίδιο σημείο, και να φτερουγίζει κράζωντας. Αμέσως κατάλαβα ότι κάποιο φίδι το είχε αϊτέψει, και προχώρησα προς τα εκεί για να δω αν πράγματι ήταν έτσι όπως το νόμιζα. Όπως γύριζε το πουλί και φώναζε, σε κάποια στιγμή κάνει μια βουτιά και δεν το ξαναείδα να φεύγει, ούτε το άκουσα να φτερουγίσει. Έτρεξα κι άλλο προς τα εκεί και είδα ένα φίδι να προσπαθεί να το καταποιεί ολόκληρο. Αμέσως, και όσο αυτό ήταν απασχολημένο, κοίταξα γύρω μου, άρπαξα ένα ξύλο και το σκότωσα. Μου έκανε τόσο εντύπωση το γεγονός, που σας το έφερα στο χωριό για να σας το δείξω!»</em>

</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jacques,</b> 6.02.2012
</p></td></tr>

<tr><td><p class="pagetitle">Το αΐτεμα του φιδιού ΙΙ</p></td></tr>

 <tr><td><p class="prologos">Μεταφέρω απομαγνητοφωνημένη μια μικρή ιστορία με φίδια, που μου διηγήθηκε η Τούλα Πρίντεζη στις 8 Αυγούστου 2012, πίσω από την εκκλησία.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Hokusai Bird Snake2.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody"><em>«[...] Στον Έμπολο μια φορά... ξέρεις που σου λέω... Στον Έμπολο λοιπόν, ο Μάρκος είχε δει πέντε φίδια μαζί και τα κυνήγησαν με τον Γιαννούλα! Θα ήταν Μάιος, γιατί αυτό τον μήνα ξέρω ότι γίνεται η αναπαραγωγή τους. Και ξέρεις ο Μάρκος ήταν ο μόνος που τα σκότωνε με την αρβύλα του... χωρίς κλαδί, χωρίς ξύλο... τίποτα. Αλλά και στ' Κουκ έχω δει πολλά... Θα ξέρεις την ιστορία με τον Νάσο και την γιαγιά σου... Ας είναι. Στον Πετριάδο έχω δει ένα πελώριο που με κυνήγησε... Τα φοβάμαι πάρα πολύ τα φίδια. Ο Νάσος, δεν ξέρω, είχε την... ξέρεις είναι και στον άνθρωπο... τα 'βλεπε από πολύ μακριά... εγώ δεν τά 'βλεπα... τίποτα. Πήγαμε στα Μάγια, μου λέει «έχει φίδι Τούλα». «Πούν'το», του λέω. «Νά'το», μου λέει «δεν το βλέπεις;». Δεν τό'βλεπα, θα το πατούσα... Λοιπόν, μια άλλη φορά, προχωράει ο Γιώργος. Του λέει «Γιώργο, μην προχωράς έχει φίδι!» Λέει «δεν το βλέπω» ο Γιώργος. Κάνει να κόψει ένα ξύλο... πάντα έκοβε ένα ξύλο... για να το σκοτώσει... Εκείνο είχε γυρίσει, έφευγε... και μεις δεν είχαμε πάρει είδηση. Κάνει ο Νάσος έτσι... λέει «φεύγει, δεν το βλέπετε;». Του δίνει μια το σκοτώνει! Πάει αυτό.<br><br> 

Κάπoτε, είμαστε στις Γαρουφωλιές, εκεί απέναντι, το χωράφι μας το πιο... πως να σου πω... που έβγαζε φρούτα και τέτοια· σταφύλια, σύκα... πιο πολύ φρούτα· αυτά τα καϊσια που λέγανε εδώ, που ήτανε πολύ νόστιμα... μπουρνέλες κι αυτά... πλούσιο χωράφι. Και δεν ξέρω πως, ήτανε σκαλάκια-σκαλάκια, πως τα είχε φτάξει ο πατέρας μου, και γω πάω να πιάσω ένα μικρό κλαδάκι... Ήτανε τόσο μικρούλι, ήτανε από κάποιο δεντράκι, για να ανεβώ από το ένα σκαλί στο άλλο, πιο πάνω. Ο Νάσος απέναντί μου. Μου λέει «μη βάζεις το χέρι σου έχει φίδι!»... Δεν τό'χα δει. Κάνω μια έτσι... πραγματικά... χωρίς υπερβολή... είχε ένα φίδι που από τη μέση και πάνω ήταν πάρα πολύ χοντρό και πίσω λεπτό! Αλλά, μεγάλο φίδι ήτανε! Περίπου τόσο. Θά'τανε δώδεκα χρονών ο Νάσος; Μπορεί και δεκατέσσερα.<br><br> 

Απέναντι στο βουνό ήταν ο Γιώργος, ο αδερφός μας. Είχε πάει για τα κατσίκια. Του φωνάζει: «έλα γιατί θέλω να σκοτώσουμε ένα φίδι και δεν μπορώ μόνος μου». Εγώ, που να βοηθήσω. Ήμουνα μικρούλα... έξι-εφτά χρονών. Λοιπόν, μου λέει, «κοίτα το Τούλα»... Εγώ τι να κάνω... μου λέει «περπατάει, θα φύγει!»... Πραγματικά αυτό είχε γυρίσει για να φύγει αυτό, σιγά-σιγά. Εντωμεταξύ ήταν ο Αντώνης ο Ντουντός και πήγαινε για τουφέκι... νά'τος κι αυτός. Λέει «τι έπαθες ρε Νάσο;». «Μα ξέρω 'γω, είδα ένα φίδι περίεργο, να το σκοτώσω θέλω και φοβάμαι μόνος μου», λέει ο Νάσος. «Ε, δως του μια», ξέρεις πως τα λέγανε αυτοί, «Ε, δως του μια»..<br><br> 

Ο Νάσος τώρα είχε κόψει ένα σκληρό ξύλο από κυδωνιά, είχαμε κυδωνιές εκεί... πραγματικά ένα πολύ σκληρό ξύλο, που λες... Ώσπου να'ρθει ο Γιώργος όμως από κει πάνω, πέρασαν κάποια λεπτά... δέκα, μπορεί και τεταρτάκι... γιατί εκεί είναι μακριά... Του δίνει μια ο Νάσος το ρίχνει κάτω... του ξαναδίνει άλλη μια και το πετάει στο από κάτω σκαλοπάτι. Το σκαλί, που ήτανε καθαρό γιατί είχε φυτέψει ο πατέρας μου, είχε βάλει πατάτες και είχαν βγάλει... Ήτανε, που λες, χωρίς υπερβολή, ένα φίδι τόοσο. Και περνάει ο Αντώνης και μας λέει «έχει καταπιεί πουλί. Το έχει αϊτεψει».<br><br> 

Είχε όντως καταπιεί πουλί... μόλις εκείνη την ώρα! Και είχα δει εγώ δυο πουλάκια που ήταν απάνω στα δέντρα αλλά... Και λέει «άνοιξέ το μέσα να δεις ότι έχει πουλί!» Και είχε πουλί μέσα ολόκληρο, στο επάνω μέρος του... γι' αυτό ήταν φουσκωτό μπροστά... Αλλά θέλω να σου πω δηλαδή, πόσο περίεργα είναι τα φίδια...»</em>

</p></td></tr>

<tr><td><p class="epilogos">
<b>για την αντιγραφή: Jimel,</b> 21.08.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

 <tr><td><p class="pagetitle">Σαύρες και φίδια στο χωριό</p></td></tr>
 <tr><td><p class="prologos">Στην πίσω πλατεία υπάρχει ένα μαρμάρινο στρογγυλό τραπέζι. Επάνω του έχει σκαλιστεί μια σαύρα (βλ. τρίτη φωτογραφία), η οποία μοιάζει να βρίσκεται στο φυσικό της περιβάλλον: τα ίδιο το χωριό. Αξίζει να μάθουμε λίγα περί ερπετών που υπάρχουν άφθονα στην ευρύτερη 
 περιοχή της Βωλάξ.</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/gynaika-me-fidi.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Τη σαύρα, οι παλαιότεροι στο χωριό τη λένε <em><strong>σαυράδα</strong></em>. Βρίσκεται παντού στο χωριό: μέσα στα χόρτα, δίπλα από από πέτρες και 
επάνω στα βράχια, κάθετα στους τοίχους, ψηλά στα δώματα... οπουδήποτε μπορεί να ζεσταθεί. Όταν, ως παιδιά, πρωτοήρθαμε από 
την Αθήνα στο χωριό, μάς έκανε εντύπωση αυτό το «καινούργιο» ζώο, αφού ενώ δεν υπήρχε στην πόλη εδώ το έβλεπες παντού. Και 
σε τεράστιες ποσότητες! <br><br>

Η σαυράδα έχει λεπτό σώμα και μακριά ουρά η οποία, ως γνωστόν, ξαναγίνεται όταν κόβεται. Είναι σαρκοφάγο ζώο και τρώει έντομα ή 
σκουλήκια. 
</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/serpens03.jpg" border="0"></td></tr></table></td></tr>

<tr><td><p class="pagebody">
<em><strong>Κολοσαύραδο </strong></em><em>(Lacerta Τrilineata Bedriaga)</em> λένε την πολύ μεγάλη και χοντρή σαύρα. Έχει πάχος όσο 
τρεις συμβατικές, ενώ το μήκος της φτάνει τα 45-55cm (μήκος σώματος 16cm με ουρά διπλάσια του σώματος ή και περισσότερο). Όλοι οι 
κάτοικοι μου ανέφεραν το κωλοσαύραδο αλλά όταν τους ρωτούσα ποιά ήταν η τελευταία φορά που είχαν δει μια τόσο μεγάλη σαύρα, μήκους 
μισού μέτρου, έλεγαν "έχει καιρό να φανεί..." <br><br>

Το κολοσαύραδο απαντάται στην Ελλάδα (Ν. Εύβοια, Άνδρος, Τήνος, Σύρος, Μύκονος) από το 1935 και πρόκειται για την μεγαλύτερη σαύρα 
με άκρα της χώρας μας. Εμφανίζεται την ημέρα (ημερόβια) και κυρίως στο έδαφος (εδαφόβια). Τρέφεται με ασπόνδυλα αλλά και με μικρότερα 
ερπετά. Τα θηλυκά γεννούν 6-20+ αυγά τέλη της άνοιξης ή αρχές καλοκαιριού τα οποία εκκολάπτονται μετά από περίπου ένα μήνα. Η πρώτη 
βιβλιογραφική του καταγραφή έγινε το 1886.<br><br>
</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Piso001b.jpg" border="0"></td></tr></table></td></tr>

<tr><td><p class="pagebody">

Το <em><strong>σαμιαμίδι </strong></em><em>(Hemidactylus Τurcicus)</em> ή <em>σαμιαμίθι </em>είναι ένα συμπαθητικό ερπετό και 
γενικώς θεωρείται ζώο που φέρνει καλοτυχία (και αύξηση πλούτου) γι' αυτό και δεν το σκοτώνουν. Το ολικό του μήκος είναι συνήθως 
περίπου 10cm μαζί με την ουρά. Είναι πολύ συνηθισμένο ερπετό και συναντάται συχνά μέσα στα κατώγια και τα σπίτια και παραμονεύει 
για έντομα που προσελκύονται από φώτα. Η πρώτη καταγραφή του έγινε το 1758.
</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/serpens04.jpg" border="0"></td></tr></table></td></tr>

<tr><td><p class="pagebody">
Πέντε είδη φιδιών υπήρχαν στο χωριό (τελευταία έχω ακούσει για την αμπελούσα, αλλά οι παλαιότεροι δεν γνώριζαν τέτοιο φίδι στο χωριό). 
Εδώ θα πρέπει να πούμε ότι όταν οι κάτοικοι έλεγαν ότι είδαν «φίδι» εννοούσαν μόνο τις οχιές.<br><br>

Το <em><strong>φίδι </strong></em><em>(Vipera ammodytes)</em>, η οχιά δηλαδή, είναι δηλητηριώδες και επικίνδυνο. Το στόμα του 
είναι βαθιά σκισμένο και στην επάνω σιαγόνα έχει δυο μακριά σουβλερά δόντια, που είναι κούφια. Αυτά συνδέονται με έναν αδένα 
που περιέχει δηλητήριο («το στόμα τ' έχ' φαρμάκι»). Το είδος που συναντάται στο χωριό (και γύρω από αυτό) είναι μικρό σχετικά, 
60-80cm, με στενό και κυλινδρικό σώμα. Το διακριτικό του είναι μια μικρή τεθλασμένη γραμμή («αλυσίδα» την λένε στη Βωλάξ) που 
αρχίζει από το κεφάλι και φτάνει ως την ουρά. Το χρώμα του είναι καφέ-γκρί σκούρο, ανάλογα όμως, με το μέρος που ζει. Είναι 
ψυχρόαιμο ζώο και τρέφεται με ποντίκια. Είναι γενικά αργό φίδι και γεννάει 10-15 αβγά από τα οποία σε λίγες μόνο ώρες βγαίνουν τα μικρά της.
</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/serpens01.jpg" border="0"></td></tr></table></td></tr>

<tr><td><p class="pagebody">
Ο Δώριζας έγραψε πως γήτευαν τα φίδια στην Τήνο τα παλιά χρόνια: <em>«Ο γητευτής για να πιάσει το φίδι ζωντανό και ο ασθενής για 
να θεραπευθεί από το δάγκωμα του φιδιού προφέρουν τα κατωτέρω ακατανόητα "έλι-ήλι-άγλι-πίδι" και φτύνουν ελαφρά στο χώμα». 
</em><font class="pagebodygreen">[Γεώργιος Ι. Δώριζας, Η Νέα Τήνος - Μέρος Τέταρτο, Αθήνα 1981, σελ. 719]</font><br><br>

Σχεδόν κάθε χρόνο, εμφανίζεται κοντά στο χωριό και ένα "φίδι". Συνήθως όταν το σκοτώνουν το περιφέρουν για να το δουν τα 
νέα παιδιά και να προσέχουν. Φωλιά πρέπει να υπάρχει στο παλιό μονοπάτι –μετά τη <em>Σαββαγιάννη της Μπίλιας</em>– για την <em>Αγία 
Βενεράντα</em>. Στο ίδιο σημείο έχουν παρουσιαστεί τα τρία τελευταία καλοκαίρια...
</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/serpens02.jpg" border="0"></td></tr></table></td></tr>

<tr><td><p class="pagebody">
Ένα μη δηλητηριώδες φίδι είναι ο <em><strong>λαφίτης </strong></em><em>(Elaphe quatuorlineata)</em>. Το <em>υποείδος </em>που 
υπάρχει στο χωριό είναι το <em>Elaphe quatuorlineata 
muenteri</em> και καταγράφεται από το 1882. Είναι λεπτόκορμο φίδι και φτάνει μέχρι τα 2m. <br>
Και εδώ υπάρχει φωλιά στα σκαλοπάτια συγκεκριμένου σπιτιού προς την εκκλησία του χωριού. Έχει εμφανιστεί με μικρό μήκος, συνεπώς 
σε ανήλικη φάση. Γενικώς, λένε ότι βρίσκεται κοντά σε περιστεριώνες γιατί θρέφεται με αβγά περιστεριών. Στο χωριό έβρισκε αυγά 
από άλλα μικρά πουλιά αλλά κυρίως του αρέσει το γάλα. Υπάρχει και κάποιο φυτά στα χωράφια που λένε ότι «βγάζει γάλα» και 
γι' αυτό αρέσει σε πολλά φίδια.<br><br>

Την δεκαετία του '40, στο <em>Πετρακάκι </em>κάτω-κάτω αριστερά, υπήρχε μια "μάνα" από αμπέλι, ποικιλίας <em>κουμαριανά</em>, ο Ζακός, παιδάκι 
ακόμη, πήγε να δει πιο από τα σταφύλια ήταν πιο «έτοιμο» για να φαγωθεί. Εκεί, επάνω στα κλαδιά όλων των αμπελιών λιαζόταν 
ένας ενήλικος λαφίτης, τουλάχιστον 2m.<br><br>

Ο <em><strong>όφιος </strong></em>είναι ένα ακόμη μη δηλητηριώδες φίδι αλλά είναι πολύ μακρύ και ξεπερνάει τα 2m (επιμήκες και ανεξίκακον). Το χρώμα 
του είναι προς το καφέ, και όχι τόσο γκρι όσο του "φιδιού" (οχιάς). Το θύμα του το σφίγγει σαν μικρότερος βόας και καταπίνει 
από πουλιά και αρουραίους μέχρι ολόκληρους λαγούς.<br><br>

Πάντως από τους μεγαλύτερους σε ηλικία χωρικούς που ρώτησα στη Βωλάξ ελάχιστοι το έχουν δει αλλά όλοι έχουν και κάποια ιστορία να διηγηθούν... Την πιο παλιά αναφορά, για τον όφιο, τη βρίσκουμε στο έμμετρο βιβλίο του «Όθων και Αμαλία - Ύμνοι Β΄» (1854), του ιερέα –με καταγωγή το διπλανό Σκαλάδο– Νικόλαου Περπινιάν. Στους στίχους του διαβάζουμε: <em>«Ήταν γιατί έφεραν κρυφά το φοβερό το φίδι που φώλιαζε στα σκιερά της Μεσαριάς τα δάση, κείνον τον όφιο, το κακό τέρας για τους ζευγάδες.»<em>, δίνοντάς μας μια εικόνα μύθου.<br><br>

Τα παλιά τα χρόνια, ο συχωρεμένος ο <em>Γιωργούλας</em>, μιλώντας για τον πατέρα του τον <em>Μάγγο</em>, έλεγε ότι πέτυχε έναν όφιο στο 
<em>Καμπί</em>. Μόλις το θεόρατο ερπετό τον αντίκρυσε τον κυνήγησε σχεδόν μέχρι την <em>Παναγία της Καλαμάν</em>!<br><br>

Τελευταία φορά (χρονικά) με κάποιον που το αντίκρυσε στη Βωλάξ –από τις ιστορίες που γνωρίζω– ήταν το 1981. Ο ραβδοσκόπος Μάρκος με το ψευδώνυμο
<em>Ζάχος</em>, από τα <em>Μοναστήρια</em>, είχε σταλεί από τον Σύλλογο στην περιοχή της <em>Τράχης </em>για να βρει αν υπήρχαν κοιτάσματα νερού. Εκεί 
που έψαχνε, αντίκρυσε σ' ένα τοίχο, έναν «όρθιο» όφιο! Από μέσα του σκέφτηκε: <em>«Πάει. Μέχρι εδώ ήταν... Τελείωσα!»</em> και 
εξαφανίστηκε...<br><br>

Ο Τηθύς σε ένα κείμενό του στο ιστολόγιο ophioussa.blogspot.com είχε πει: <em>«Ο συχωρεμένος γερο Πλαστήρας από το Αγάπη είχε 
πιάσει φιλίες με ένα όφιο. Κάθε απόγευμα όταν πήγαινε να αρμέξει τις αγελάδες στη Γρίζα, του άφηνε και λίγο γάλα σε ένα 
πιατάκι. Μετά από καιρό ο όφιος άρχισε να συνηθίζει (περίεργο βέβαια για ερπετό) και κάθε απόγευμα την ίδια ώρα περίμενε 
κοντά στο ντούκτο του περιστεριώνα για τον απογευματινό μεζέ, μετά από καιρό ήρθε κι άλλος ένας, μάλλον θα ήταν ζευγάρι, 
ποτέ δεν τους πλησίασε από πολύ κοντά αλλά τους έκανε χάζι έτσι μεγάλοι που ήταν. Αυτό μου διηγήθηκε ο γιος του πριν από 
ένα χρόνο περίπου».</em><br><br>

<em>«Από τους παλαιότερους φίλους μου, μερικοί έχουν δει, μερικοί υποψιάζονται που μπορεί να έχει. Διασταύρωσα τα εξής, Είναι 
μεγάλο, 2 μέτρα, καφετί με βούλες, κάτι σαν σμέρνα είπε κάποιος που έχει δει σμέρνα. "Χοντρό σαν χέρι" (και το χέρι αυτού 
που μου το είπε είναι λίγο διπλάσιο από το δικό μου). Μεγάλα μάτια, "εξόφθαλμο". Τι να σας πω...Περπατάω τα βουνά και τα 
λαγκάδια [...] έχω κουβεντιάσει με πολλά από τα τηνιακά ζωύφια, έχω δει καβούρια σε λαγκάδι σε υψόμετρο 500 μέτρων, 
νυφίτσα να κουβαλάει αρουραίο τριπλάσιο από αυτήν [...] λαφίτη να τρώει κωλοσαύραδο, οχιές να ερωτοτροπούν, λαγό να με 
κοιτάει με απορία... Όφιο δεν έχω δει, και από ότι λένε, αν δω, μάλλον δεν θα συγκεντρωθώ στο να βγάλω φωτογραφία. Καφέ 
με σκούρες βούλες, όχι ασημί...»</em><br><br>

Το <em><strong>σαλτάρι </strong></em>είναι άλλο ένα μη δηλητηριώδες φίδι με μήκος γύρω στα 60-80cm και χρώμα του πρασινίζει. Και αυτό δεν το έχω 
πολυακούσει σε άλλα χωριά. (Μήπως είναι η αμπελούσα;)<br><br>

Τέλος, έχουμε και την <em><strong>νεροφίδα </strong></em><em>(Natrix Natrix)</em> που ενώ είναι ακίνδυνη η εμφανισή της είναι τέτοια, αλλά και επειδή "σφυρίζει" 
σαν την οχιά, οι χωρικοί τη λένε δηλητηριώδη. Έχει χρώμα σκούρο γκρι αν και επιμένουν οι χωρικοί («μαύρη ειν' η νεροφίδα») 
γιατί παλαιότερα το υποείδος που υπήρχε στο χωριό ήταν μελανιστικό <em>(Natrix Νatrix Schweizeri)</em>. To μήκος της είναι 60-70cm 
αλλά μπορεί να φτάσει κάποιες φορές και το 1m. Στην ιστοσελίδα herpetofauna.gr μαθαίνουμε ότι <em>«αν πιαστεί και νιώσει κίνδυνο, 
εκκρίνει έντονα δύσοσμο υγρό και συχνά προσποιείται το νεκρό γυρίζοντας ανάποδα, με ανοιχτό το στόμα και την γλώσσα έξω».</em><br><br>

Σύμφωνα με την ιστοσελίδα herpetofauna.gr, η οποία ασχολείται με την ερπετοπανίδα, υπάρχουν και άλλα είδη σαυροειδών στην 
Τήνο. Αυτό, εξάλλου, θα ήταν και το πιο πιθανό. Όμως, σ' αυτή τη σελίδα καλύψαμε όλα όσα γνωρίζουν οι χωρικοί ενώ, αξίζει 
να αναφέρουμε κάτι ακόμα: <br><br>

Οι χωρικοί φοβόντουσαν τα <em><strong>χέλια</strong></em>, ίσως γιατί δεν υπήρχαν στο χωριό και δεν είχαν εξοικιωθεί μαζί τους. Τα τοποθετούν στην ίδια κατηγορία με τα φίδια (αν και είναι ψάρια!). Αυτά τα έβρισκες, συνήθως, στη <em>λίμνη </em>της <em>Κολυμπήθρας</em>, ή σε διάφορες φυσικές γούρνες στα λαγκάδια και στα μέρη που πέρναγε μόνιμα νερό, όπως βορειανατολικά της <em>Κανάλας</em> ή στο ρυχά ύδατα της <em>Παχυανάμμου</em>, στο λαγκάδι με τις βέργες. Τα μικρά χέλια, ακολουθώντας τις εκβολές των ποταμών, βγαίνουν στην θάλασσα και εκεί σε μεγάλο βάθος γεννούν τ' αβγά τους. Έχουν στηθαία πτερύγια και τρέφονται με σκουλήκια, σαλιγκάρια και κουνούπια. Σε διάφορα μέρη της Τήνου (και όχι μόνο) τα ψαρεύουν με απόχες και καταλήγουν στην κατσαρόλα γιατί έχουν πολύ νόστιμο κρέας...   
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jimel,</b> 15.09.2010
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>








