<html>
<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=UTF-8">
<meta name="keywords" content="Βωλάξ">
<title>Βωλάξ</title>
<link rel="stylesheet" href="theme/appearance.css">

<body bgcolor=9fc3db topmargin=0 >
 <table cellpadding="0" cellspacing="0" align="center" >
 <tr><td><p class="pagetitle">Ιωάννης Μαραγκός</p></td></tr>
 <tr><td><p class="pagebody">
Ο Ιωάννης Mαραγκός γεννήθηκε στη Σύρα στις 31.03.1833 και υπήρξε –μόλις στα 32 του χρόνια– Καθολικός Επίσκοπος Τήνου και 
Μυκόνου, στις 9.06.1874 Αποστολικός Δελεγάτος στην Ελλάδα, ενώ, ένα χρόνο μετά (23.07.1875) Αρχιεπίσκοπος των εν Αθήναις Καθολικών. 
Ο Ιωάννης Μαραγκός υπήρξε ο πρώτος που έφερε τον τίτλο Αρχιεπισκόπου της Λατινικής Εκκλησίας των Αθηνών και ήταν μεταξύ άλλων ο 
εμπνευστής του <a href="freres.asp" class="bluelink">Λεοντείου Λυκείου</a> και εκείνος που έκανε όλες τις ενέργειες ώστε να δοθεί η άδεια ίδρυσής του το 1889. <br><br>
Όταν έγινε γνωστό το αιφνίδιο τέλος του (μόλις 58 ετών) στις 20 Δεκεμβρίου 1891 στη Σμύρνη, πλήθος συλλυπητηρίων τηλεγραφημάτων 
κατέκλεισαν τη Γραμματεία της Λατινικής Αρχιεπισκοπής Αθηνών. Στη Σμύρνη, μεσίστια κυμάτιζε η γαλανόλευκη. Στην εξόδια ακολουθία
 παρέστησαν ο πρόεδρος της Κυβερνήσεως, διπλωμάτες, υπουργοί, ο δήμαρχος Αθηναίων και ο πρύτανης του Καποδιστριακού Πανεπιστημίου. 
 Στον νεκρό αποδόθηκαν τιμές στρατηγού εν ενεργεία.

</p></td></tr>
</table>
</body>

</html>
