<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Kι άλλο ένα!</p></td></tr>

 <tr><td><p class="prologos"> Γύρω στον Δεκαπενταύγουστο ο fr. Georges άκουσε στο Σμαρδάκιτο το παρακάτω ανέκδοτο για τον Δον Γιώργη και μας το προσέφερε. H ιστορία είναι σημαντική, όχι τόσο για το περιεχόμενό της, αλλά γιατί έρχεται να προστεθεί στα υπόλοιπα, για τα οποία πιστεύαμε ότι, κατά κάποιον τρόπο, είχαν «ολοκληρωθεί».</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/DonGiorNeo.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">

Μια μέρα ο διοικητής της χωροφυλακής καλεί τον Δον Γιώργη με έναν χωροφύλακα να περάσει από το τμήμα.<br> 
Ο Δον Γιώργης του απαντά, «πες του πως θα πάω».<br>
Aν και πέρασαν λίγες ημέρες ο ιερέας δεν εμφανίστηκε στο τμήμα. O διοικητής στέλνει ξανά έναν χωροφύλακα να φωνάξει τον Δον Γιώργη.<br> 
Ο Δον Γιώργης του απαντά, «καλά, θα πάω».<br> 
Αφού πέρασαν αρκετές ημέρες και ο Δον Γιώργης δεν εμφανίστηκε στο τμήμα, ο διοικητής θυμωμένος, παίρνει μια κόλλα χαρτί και εγγράφως καλεί τον Δον Γιώργη, με σφραγίδες και υπογραφές, να παρουσιαστεί εντός ολίγων ημερών. Φωνάζει πάλι τον χωροφύλακα και του ζητάει να του το παραδώσει.<br>
Έτσι έγινε και, πράγματι, πριν λήξει η προθεσμία παρουσιάζεται ο Δον Γιώργης στον διοικητή του τμήματος.<br> 
«Δον Γιώργη», του λέει ο διοικητής, «ξέρεις που σ’ έχω καλέσει δυο-τρεις φορές και εσύ δεν με άκουσες…»<br>
Και ο Δον Γιώργης, με τη χοντρή ένρινη φωνή του, λέει:<br> 
«Μα ότι μου λέει ο καθένας πρέπει εγώ να κάνω;<br> 
Nα, τώρα που με ειδοποίησες γραπτώς, ήρθα!»

</p></td></tr>

<tr><td><p class="epilogos">
<b>fr. Georges</b> 25.08.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Bίοι παράλληλοι</p></td></tr>

 <tr><td><p class="prologos"> Στο πολύ όμορφο ιστολόγιο «the very closed circle» βρήκαμε αυτή την μικρή ιστορία κόμικ από τον Δόκτωρα Σαλέπι. Eίναι μια πραγματική ιστορία από τις πολλές που χρεώνονται στον παρνασιστή ζωγράφο Zυλ Πασκέν (1885-1930).</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Jules_Pascin.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Mας θύμισε πολύ τις ιστορίες του Δον Γιώργη. Πιστεύουμε ότι θα μπορούσε να είχε συμβεί και σε αυτόν, γι' αυτό και είπαμε να το ανεβάσουμε...
</p></td></tr>

<tr><td><p class="epilogos">
<b>για την μετραφορά: Jimel,</b> 25.08.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Tο μεγάλο ψάρι</p></td></tr>

 <tr><td><p class="prologos"> Tα ανέκδοτα του ντον Γιώργη αποτελούν την ενσάρκωση της λαϊκής σοφίας στο προπολεμικά χρονικά της Tήνου. Kαι όπως είναι φυσικό, πολλά από αυτά που του αποδίδονται, δεν είναι καν δικά του. Eίναι γνωστό ότι η μυθοπλασία αποτελεί διαχρονική πρακτική του ανθρώπου και ο ντον Γιώργης ήταν ο απόλυτος άρχοντας αυτής!</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/fish_donGiorgis.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Aπλές διηγήσεις εμπλουτισμένες με εύστοχα σχόλια και παράδοξη εξέλιξη, παραμύθια και «αστικοί μύθοι» με διδακτικό χαρακτήρα,  ιστορίες τρίτων που άκουσε ή διάβασε ο πληθωρικός ιερέας, αποδίδονται όλες στον ντον Γιώργη που, αν και βασίζονται σε πραγματικά γεγονότα, δεν να τις έχει ζήσει όλες ο ίδιος, τουλάχιστον με τη μορφή που μας έχουν μεταφερθεί. <br><br>

Eιδικά μετά τον θάνατο του ντον Γιώργη, σχηματίστηκε ένας μεγάλος κύκλος θρύλων και λαϊκών ανεκδότων –κάποια από αυτά φανταστικά– που διαδόθηκαν μαζικά με μικρές παραλλαγές, οι οποίες εμπλουτιζόντουσαν εν τω μεταξύ, ανάλογα τις ικανότητες διήγησης του καθενός. Όλες αυτές οι ιστορίες θα μπορούσαν να χαρακτηριστούν ως ευρέως διαδεδομένες φήμες που συνετέλεσαν ώστε η προσωπικότητα του ιερέα να απασχολήσει λαό και... τοπικές εφημερίδες.<br><br>

Tα λεγόμενα «ανέκδοτα του ντον Γιώργη» δεν τα έλεγαν όταν δούλευαν στα χωράφια από νωρίς τα χαράματα ή όταν φρόντιζαν τα ζώα τους κατά την διάρκεια της ημέρας. Aυτά έχουν συνδεθεί με το οικογενειακό τραπέζι της Κυριακής, με τις συνάξεις της οικογένειας για το μεσημεριανό και το βραδινό φαγητό (ευκαιρία για τους γονείς να συζητάνε με τα παιδιά τους, να προσφέρουν υποστήριξη και συμβουλές, να ευθυμούν από κοινού, ενώ ταυτόχρονα να συσφίγγονται οι οικογενειακοί δεσμοί). Oι ιστορίες αυτές λεγόντουσαν στις βραδινές παρέες, στις γιορτές και στα πανηγύρια· εκεί που υπήρχαν χαλαρές μαζώξεις και καθισιά γεμάτα γέλια, εκεί που οι κάτοικοι παρέωναν δίπλα σε μποτίλιες ρακιού και σε πιάτα με ξερά σύκα. Aυτός είναι και ο λόγος που τα περισσότερα από αυτά τα ανέκδοτα αναφέρονται στο φαγητό.<br><br>

Mία από αυτές τις ιστορίες είναι και η αυτή με τον τίτλο «μικρά ψάρια μες το πιάτο». <font class="pagebodygreen">[#27, σελ. 39]</font> Πρώτα, ας την θυμηθούμε, όπως ακριβώς αναφέρεται μέσα στο βιβλίο <font class="pagebodygreen">[π. Pόκκος Ψάλτης, Nτον Γιώγης Φυρίγος, Aθήνα 2012]</font>:<br><br> 

<em>Mια φορά είχαν συγκεντρωθεί οι ιερείς και ο Eπίσκοπος τους παρέθεσε γεύμα. Tο κυρίως πιάτο ήταν ψάρια. O Nτον Γιάννης Φιοράντης και ο Nτον Mάρκος Σάββαρης πήγαν κρυφά στην κουζίνα και παρεκάλεσαν τη μαγείρισσα να βάλει στο πιάτο τού κάθε ιερέα τη μερίδα του, αλλά στο πιάτο του Nτον Γιώργη να βάλει μόνο μικρά ψάρια γιατί τάχα τα μεγάλα δεν του αρέσουν. H μαγείρισσα έφερνε δυο-δυο τα πιάτα με τα μεγάλα ψάρια, αρχίζοντας από τον Eπίσκοπο. Έφερε τέλος και τα μικρά τα ψάρια στον Nτον Γιώργη. Oι ιερείς περίμεναν ανυπόμονα την αντίδρασή του. Eκείνος τάραζε με το πηρούνι του τα ψαράκια, τοποθετώντας άλλα από εδώ και άλλα από εκεί, μουρμουρίζοντας χωρίς να τρώει. O Nτον Φιοράντης τον παρατηρούσε πονηρά και του λέει:<br>
– Nτον Γιώργη, γιατί μουρμουρίζεις μέσα από τα δόντια σου και δεν τρως;<br>
– Pώτησα τα ψάρια μου αν είδαν τον πατέρα μου που πνίγηκε στη θάλασσα και κείνα μου είπαν: "Eμάς ρωτάς; Σαν τι να ξέρουμε εμείς... Eμείς είμαστε μακριά. Kανένα μεγάλο ψάρι θα τον έφαγε. Pώτα καλύτερα τον Eπίσκοπο, που τρώει τα μεγάλα".<br> 
Kαι με βαριά καρδιά άρχισε να τρώει τα μικρά ψάρια που είχε στο πιάτο του.</em><br><br>

H παραπάνω ιστορία προέρχεται από αυτήν που μας την παρέδωσε o αρχαίος ρήτορας και γαστρονόμος Aθήναιος ο Nαυκρατίτης, μέσα από το έργο του «Δεπνοσοφιστών εκ του A'». <font class="pagebodygreen">[A, 11]</font><br><br>

«O Φαινίας, λέει ο Φιλόξενος, ο Kυθήριος ποιητής, παθιασμένος με το φαγητό, δειπνούσε κάποτε μαζί με τον Διονύσιο· όταν είδε ότι σ' εκείνον σέρβιραν ένα μεγάλο μπαρμπούνι και στον ίδιο ένα μικρό το πήρε και το 'φερε κοντά στο αφτί του. O Διονύσιος τον ρώτησε γιατί το κάνει αυτό, οπότε ο Φιλόξενος απάντησε ότι γράφει την "Γαλάτεια" κι ήθελε να μάθει  από το ψάρι κάποιες πληροφορίες για τον Nηρέα (σσ. Γαλάτεια λεγόταν μία από τις Νnρnίδες, τις ωραίες κόρες του Nηρέα, μετέπειτα γυναίκα του κύκλωπα Πολύφημου)· το ψάρι, λέει, ρωτήθηκε, αλλά απάντησε ότι ήταν πολύ μικρό όταν το ψάρεψαν και γι' αυτό δεν ήξερε· αντίθετα αυτό που σέρβιραν στον Διονύσιο ήταν μεγαλύτερο και ήξερε με λεπτομέρειες όσα θέλει εκείνος να μάθει. O Διονύσιος γέλασε και του έδωσε το μπαρμπούνι που είχε μπροστά του.» <font class="pagebodygreen">[Eκδόσεις Kάκτος, Aθήνα 2001, σ. 57]</font><br><br>

<font class=pagebodyblue2>[Φαινίας δέ φησιν ὅτι Φιλόξενος ὁ Κυθήριος ποιητής, περιπαθὴς ὢν τοῖς ὄψοις, δειπνῶν ποτε παρὰ Διονυσίῳ ὡς εἶδεν ἐκείνῳ μὲν μεγάλην τρῖγλαν παρατεθεῖσαν, ἑαυτῷ δὲ μικράν, ἀναλαβὼν αὐτὴν εἰς τὰς χεῖρας πρὸς τὸ οὖς προσήνεγκε. Πυθομένου δὲ τοῦ Διονυσίου τίνος ἕνεκεν τοῦτο ποιεῖ, εἶπεν ὁ Φιλόξενος ὅτι γράφων τὴν Γαλάτειαν βούλοιτό τινα παρ´ ἐκείνης τῶν κατὰ Νηρέα πυθέσθαι· τὴν δὲ ἠρωτημένην ἀποκεκρίσθαι διότι νεωτέρα ἁλοίη· διὸ μὴ παρακολουθεῖν· τὴν δὲ τῷ Διονυσίῳ παρατεθεῖσαν πρεσβυτέραν οὖσαν εἰδέναι πάντα σαφῶς ἃ βούλεται μαθεῖν. Τὸν οὖν Διονύσιον γελάσαντα ἀποστεῖλαι αὐτῷ τὴν τρῖγλαν τὴν παρακειμένην αὐτῷ.]</font><br><br>

Oι ιστορία του Nτον Γιώργη προκύπτει προφανώς από την διήγηση του Aθήναιου, η οποία έχει καταγραφεί εξάλλου στα τέλη 2ου./αρχές του 3ου αι. μ.Χ. Iστορία που είτε πέρασε από στόμα σε στόμα μέχρι τις μέρες μας, είτε την δάβασε ο εγγράμματος ιερέας και την μετέφερε στους συγχωριανούς του ως δικό του «κατόρθωμα». <br><br>

Mάλιστα σε μία από τις δύο εκδοχές της ιστορίας που παρέδωσε ο π. Pόκκος –σχεδόν ταυτόσημη με αυτήν του Aθήναιου– ο ντον Γιώργης έτρωγε το μεγάλο ψάρι που του παραχωρούσε ο Επίσκοπος, γελώντας με την ευρηματικότητα του καλοφαγά ιερέα. H συγκεκριμένη εκδοχή δεν έγινε δεκτή από τον επιμελητή της έκδοσης με το σκεπτικό της ξεκάθαρης προσβολής του Eπισκόπου από έναν ιερέα, απομακρύνοντας την ιστορία από την «πρωτότυπη» εκδοχή της.

</p></td></tr>

<tr><td><p class="epilogos">
<b>Leopold Dustal,</b> 25.03.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>
  
<tr><td><p class="pagetitle">Τα κείμενα που δεν υπάρχουν στο βιβλίο</p></td></tr> 

 <tr><td><p class="prologos"> Στο πρόσφατο βιβλίο με τα «ανέκδοτα» του Ντον Γιώργη δεν βρήκαν χώρο 19 κείμενα (16 του π. Ρόκκου + 3 από άλλες πηγές). Ο Ζακ Βίδος μας τα εμπιστεύτηκε και σας τα παρουσιάζουμε σε αυτό το αποκλειστικό άρθρο.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/don_prostheta003.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Άνθρωποι που μας τίμησαν στην παρουσίαση του βιβλίου του Ντον Γιώργη, μας διηγήθηκαν κάποιες ιστορίες που, όμως, υπήρχαν ήδη μέσα στο βιβλίο. Ρωτήσαμε τον πατέρα Ρόκκο αν με αυτά κλείνει ο κύκλος όλων των γνωστών κειμένων επάνω στον Ντον Γιώργη (130 του βιβλίου + 19 του παρόντος άρθρου): <em>«Ναι, είναι αλήθεια αυτό. Δυστυχώς, μερικά πολύ χαρακτηριστικά και ζουμερά ανέκδοτα δεν κατόρθωσα να τα σώσω, διότι άνθρωποι που είχα εντοπίσει ότι τα γνωρίζουν, πέθαναν πριν προλάβω να τους επισκεφθώ, όπως ο Ιωάννης ο Μηλιός από τη Χώρα και ο μπαρμπα-Γιώργης ο Καστορίνης από την Κώμη που πέθανε ξαφνικά ενώ τελούσα τη Θ. Λειτουργία. Είχα σκοπό να τον επισκεφθώ αμέσως μετά»...</em><br><br> 

Αξίζει να διαβάσουμε και τα υπόλοιπα κείμενα που δίνουν την αίσθηση μιας άλλης πιο ρομαντικής εποχής, με επίκεντρο έναν εμπνευσμένο και έξυπνο άνθρωπο που –όπως όλοι μας– είχε ατέλειες και αδυναμίες. Σίγουρα ωστόσο, αυτές τον κάνουν πιο ενδιαφέροντα και πιο ανθρώπινο. Όσο για τις ιστορίες, αυτές τις κάνουν πολύ πιο απολαυστικές!<br><br> 

Για τα σχέδια αυτού του άρθρου χρησιμοποιήθηκαν κάποιες από τις εικονογραφήσεις που δεν μπήκαν στο βιβλίο. Να προσθέσουμε, τέλος, ότι από τα 19 κείμενα, τα τρία ανήκουν στην κατηγορία "στιχάκια". Ξεκινάμε:<br><br>

<strong>Ι Οι σάλτσες</strong><br>
Ο Ντον Γιώργης αγαπούσε πολύ τις μακαρονάδες. Μάλιστα, του άρεσε να τις συνοδεύει με νόστιμες σάλτσες από ντομάτα, λάδι, βασιλικό και κάπαρη. Για αυτή του την αγάπη τον πείραζε συχνά ο Ντον Πέτρος ο Φαληρίνης.<br><br>

Κάποτε, όταν επέστρεφαν οι δυο παπάδες επάνω στα γαϊδούρια τους, παρέα με πολλούς προσκυνητές μετά την Πανηγυρική Θεία Λειτουργία στο Βρυσί, ο Ντον Γιώργης δεν σταματούσε να μιλάει. Μπροστά του προχωρούσε ο Ντον Πέτρος ο Φαληρίνης. Κάποια στιγμή ενοχλημένος από τη φλυαρία ο Ντον Πέτρος, που προχωρούσε μπροστά από τον Ντον Γιώργη, γυρίζει και του λέει:<br>
<em>–Σώπα, σάλτσα! Μας έφαγες το κεφάλι!</em> <br>
Ο Ντον Γιώργης σταμάτησε και δεν ξαναμίλησε. Όταν έφτασαν στον Κάμπο, είδαν ένα σκαλί γεμάτο από ντοματιές. Ο Ντον Πέτρος αναφώνησε:<br>
<em>–Ωραία ντοματιά! Θα βγάλει μπόλικη σάλτσα!<br>
–Δόξα τω Θεώ, γιατί την δικιά μου θα την φάω το βράδυ με τα μακαρόνια!</em><br><br>

<strong>ΙΙ Οι μπάμιες</strong> <br>
Ο μπαρμπα-Ζάννες ο Παγώνης από τη Στενή, είχε μαγέρικο στη Χώρα όπου πήγαινε συχνά ο Ντον Γιώργης να γευματίσει. Μια μέρα ο Ζάννες είχε μαγειρέψει μπάμιες που άρεσαν τόσο στον Ντον Γιώργη ώστε παρήγγειλε δύο μερίδες. Όταν τον κοίταξε με έκπληξη ο μάγειρας, ο Ντον Γιώργης του είπε:<br>
<em>–Μαρέ Ζάννε, δεν πα να πεις στ’ Γκουντίλα ήνταμό ψήνιν τσ’μπάμιες; Εκείνος, μαρέ, τσ’κάν’ ούλου σάλια!</em><br>
Και παρήγγειλε άλλη μία μερίδα εντωμεταξύ.<br><br>

<img src="http://volax.gr/uploads/jimel/old_site/images/don_prostheta002.jpg" border="0"><br><br><br>

<strong>ΙΙΙ Τα σταφύλια </strong> <br>
Ο Ντον Γιώργης κατέβαινε στη Χώρα με τον γαϊδαρό του. Επειδή είχε καθυστερήσει, "κεντούσε" συνεχώς τον γάϊδαρο. Στο ύψος της Κιουρά-Ξένης, μετά τον Σμουρδιά, τον είδε ένας χωρικός που κράταγε στο μπράτσο του ένα καλάθι με  αμπελόφυλλα.<br>
<em>–Καλώς τον Ντον Γιώργη.<br>
–Γεια και σε σένα.<br>
–Σε βλέπω πολύ βιαστικό. <br> 
–Ναι, μαρέ, βιάζομαι πολύ.<br>
–Μα τόσο πολύ βιάζεσαι;<br>
–Ναι, σου λέω έχω αργήσει!<br>
–Δηλαδή, αν σε ρωτήσω κάτι δεν θα σταματήσεις;<br>
–Πρέπει να πηγαίνω...<br>
–Άκουσε παπά μου. Από το αμπέλι έρχομαι.</em> <br>
Το ακούει αυτό ο Ντον Γιώργης, τραβάει το καπίστρι και σταματάει τον γάϊδαρο. Ο χωρικός συνεχίζει:<br>
<em>–Αν μου πεις τι έχω στο καλάθι, θα σου δώσω ένα καλό τσαμπί. <br>
–'Πας κι έχεις σταφύλια στο καλάθι;<br>
–Tο βρήκες, Ντον Γιώργη. Να, πάρε ένα ροζακί! </em><br>
Ο Ντον Γιώργης το έφαγε με λαιμαργία και είπε:<br>
<em>–Άξιζε το σταμάτημα! Nα δω τώρα αν θα προλάβω...</em><br>
Και έδωσε μια ραβδιά στο γάιδαρο και πήρε τον κατήφορο.<br><br>

<strong>IV Τα παστέλια</strong><br>
Την εποχή που ο Ντον Γιώργης ήταν Εφημέριος στην Περάστρα, τον κάλεσαν μια μέρα να παρευρεθεί στο Αγάπη στα βαφτίσια ενός παιδιού. Μετά τη βάπτιση έγινε το καθιερωμένο κέρασμα και του προσέφεραν παστέλια. Ο Ντον Γιώργης τραγάνισε αρκετά. Όταν επέστρεφε στην Περάστρα, περνώντας από τα Μοναστήρια συνάντησε κοντά στο χωριό τον Ματέο το Βίλλα που έκανε ζευγάρι σ’ ένα χωράφι.<br>
<em>–Καλώς τον Ντον Γιώργη. Πώς τα πέρασες στο Αγάπη; Θα σε καλοδγήκαν οι Αγαπιανοί!<br>
–Ναι, μαρέ, ήταν καλά! Ήφαγα κάμπουσ’ ζύμ’ τ’γαν’τή και σκιόφ’λα (=συκόφυλλα) πυρωμένα...</em><br>
Και αναστενάζοντας τράβηξε για το σπίτι στου. <br><br>

<strong>V Η θρυλική εισαγωγή </strong><br> 
Κάλεσαν τον Ντον Γιώργη να πάει στην Αθήνα να κηρύξει μια Μεγάλη Παρασκευή στον καθεδρικό ναό του Αγίου Διονυσίου. Ενώ προσπαθούσε να συγκεντρωθεί και να ανακεφαλαιώσει το θέμα της ομιλίας του, λίγο πριν αρχίσει η ακολουθία των Αγίων Παθών, τον πλησιάζει ο Ντον Μάμος –αδελφικός του φίλος– για να τον πειράξει:<br>
<em>–Για δες ποιον έστειλαν από την Τήνο για να μας κηρύξει! Για δες μια φάτσα, για δες σουλούπι!<br>
–Τι μου έκανες μωρέ, έχασα και την αρχή και το τέλος των ιδεών μου! Με μπέρδεψες! Τώρα πως θ' αρχίσω και πώς θα τελειώσω; Με σύγχισες! </em><br>
Όταν όμως ήρθε η στιγμή και ανέβηκε στον άμβωνα, είπε με ευλάβεια ένα "Χαίρε Μαρία" και άρχισε την ομιλία του λέγοντας:<br>
<em>–Ο Πατήρ συνέλαβεν το σχέδιον, ο Υιός το απεδέχθη και η Αγάπη προς το ανθρώπινον γένος το εξετέλεσεν!</em><br>
Και έβγαλε μιαν υπέροχη ομιλία που προκάλεσε τεράστια εντύπωση στο εκκλησίασμα και που η λιτή εισαγωγή της έχει μείνει μέχρι σήμερα!<br><br>

<strong>VI Ανομολόγη φράση</strong><br>
Ο Ντον Γιώργης έβγαζε τον Πανηγυρικό της Παναγίας του Ροδαρίου στην Ξυνάρα κατά τον επίσημο Εσπερινό. Διηγούνταν με πολλή ευφράδεια και ρητορικό ύφος την ναυμαχία της Ναυπάκτου κατά την οποία οι χριστιανοί ενίκησαν τους Τούρκους. Η νίκη αυτή αποδόθηκε στην επέμβαση της Παναγίας. Ο Ντον Γιώργης αγόρευε στους πιστούς:<br>
<em>–Έστι δίκης οφθαλμός, ος τα πανθ’ ορά! Ήτο ποτέ δυνατόν να κωφεύσει η Παναγία εις τας εκκλήσεις τόσων πιστών; Πλην όμως ο ναύαρχος του εχθρικού στόλου δεν έπαυεν ως λυσσασμένος πλέον να προφέρει τρομεράς βλασφημίας. Αλλά, εν τέλει, κατετροπώθη διότι ετόλμησεν να εσκστομίσει και αυτήν την βαρυτάτην ύβριν κατά του Ιερού Ευαγγελίου…</em><br>
Όλοι τον κοίταζαν με απορία περιμένοντας ν’ ακούσουν τι είπε ο ναύαρχος. Ο Ντον Γιώργης, όμως, χαμήλωσε απότομα την φωνή του και ψιθύρισε σταυρώνοντας τα χέρια του στο στήθος του: <br>
<em>–Αχ, Θεέ μ’, δεν μπορώ να το πω! Όχι! Όχι! Πιο καλά να καταπιώ τη γλώσσα μου!</em><br>
Ο Ντον Γιώργης τότε, συνέχισε το λόγο του χωρίς να πει κάτι περισσότερο. Μετά τον Εσπερινό, στην Επισκοπή, κατά το κέρασμα, τον περικύκλωσαν με περιέργεια και τον ρώτησαν:<br>
<em>–Τι βρισιά είπε ο ναύαρχος, Ντον Γιώργη; <br>
–Αχ, βρε σεις, αφήστε με... Δεν είναι σωστό.<br>
–Μα τώρα δεν είμαστε μέσα στην Εκκλησία Ντον Γιώργη; Τι είπε ο ναύαρχος;<br>
–Ντρέπομαι σας λέω...</em><br><br>

Και αφού δεν τους το είπε τότε ο Ντον Γιώργης, δεν σας το λέμε ούτε εμείς τώρα!<br><br>

<strong>VII Αναστάσιμο μήνυμα</strong><br>
Ο Ντον Γιώργης έκανε τον Πανηγυρικό του Πάσχα και συνέχαιρε τις μυροφόρες γυναίκες που ανήγγειλαν με ενθουσιασμό την Ανάσταση του Χριστού. Σε μια στιγμή φώναξε δυνατά:<br>
<em>–Η Μαγδαληνή και οι άλλες μυροφόρες διαλάλησαν παντού την Ανάσταση του Κυρίου. Το ίδιο δεν κάνετε και σήμερα; Χριστός Ανέστη και... οι γυναίκες στα τηλέφωνα!</em><br><br>

<strong>VIII Η συμβολή της γυναίκας</strong><br>
Την εποχή που ο Ντον Γιώργης ήταν εφημέριος στη Χώρα, έβγαλε έναν λόγο για την αξία του άντρα που δουλεύει σκληρά στα χωράφια, που δέρνεται στις θάλασσες, που μεγαλώνει τα ζώα του για να έχει φαγητό η οικογένεια. Μετά τη Θεία Λειτουργία, δυο γυναίκες, πιο δυναμικές, πλησίασαν τον Ντον Γιώργη και του είπαν:<br>
<em>–Καλά όλα αυτά Ντον Γιώργη, αλλά που θα βρισκόταν ο άντρας σήμερα αν δεν υπήρχε η γυναίκα;<br>
–Στον Παράδεισο...</em><br>
Και συνέχισε τη δουλειά του.<br><br>

<strong>IX Νυμφεύεται η κόρη</strong><br>
Ένα πρωί, ο παπα-Γιάννης από τον Τριπόταμο βρισκόταν στο κατάστημα του Μανώλη του Σελέντη. Ο κυρ-Μανώλης έψαχνε να βρει κάποιο ύφασμα. Εκείνη τη στιγμή μπαίνει μέσα και ο Ντον Γιώργης.<br>
<em>–Καλημέρα, παπα-Γιάννη. Τι κάνεις; Ψωνίζεις βλέπω πανί για ράσο!<br>
–Καλώς τον Ντον Γιώργη. Δεν ψωνίζω ράσο. Έχω βλέπεις υποχρεώσεις· έχω θυγατέρα για παντριά και αγοράζω τα προικιά της. <br>
–Από δω και πέρα πλέον θα έχεις και γιο. Ξέρεις τι έλεγαν οι Αρχαίοι: "ο έχων θυγατέραν και υπανδρεύων αυτήν, αποκτά υιόν".</em> [1]<br><br>

<img src="http://volax.gr/uploads/jimel/old_site/images/don_prostheta001.jpg" border="0"><br><br><br>

<strong>X Κρέας ή ψάρι</strong><br>
Ένας χωρικός πήγε με την γυναίκα του σε ένα μαγέρικο στη Χώρα. Εκεί συνάντησαν τον Ντον Γιώργη να γευματίζει. Αφού χαιρέτησαν τον παπά καθίσανε να φάνε. Ο χωρικός ήθελε να φάει ψάρια ενώ η γυναίκα του προτιμούσε κρέας. Λύση στη διχογνωμία τους έδωσε ο Ντον Γιώργης σκαρώνοντας ένα μικρό στιχάκι:<br>
<em>Κάλιο να μι φ’λάς κι να σι φ'λώ,<br>
παρά να μι φ΄τας κι να σι φτω (= φτύνω)!</em><br><br>

Και το ζευγάρι παρήγγειλε κρέας, γιατί τα ψάρια είχανε κόκκαλα.<br><br>

<strong>XI Τα σμάρια</strong> <br>
Τον μήνα Μάιο στην Τήνο, βγαίνουν τα "σμάρια". Οι μελισσοκόμοι βρίσκονται σε συναγερμό. Αλείφουν τις άδειες κυψέλες τους με δυνατό κηρόζουμο για να προσελκύσουν τα νέα σμήνη. Οι νέες μέλισσες περιβάλλουν τόσο σφικτά τη βασίλισσά τους, ώστε να σχηματίζουν ένα όγκο που περιφέρεται στον αέρα ή κρέμεται σε κάποιο δέντρο, ώσπου να βρεθεί η κατάλληλη κρυψώνα για να εγκατασταθούν. Οι κυψέλες, με το άρωμα που βάζουν οι μελισσοκόμοι, ελκύουν τις μέλισσες. Πολλοί μανιώδεις μελισσοκόμοι παρακολουθούν τα σμάρια, και όταν τα δουν να κάθονται σε κάποιο δέντρο, έχουν τον τρόπο να τα πιάσουν, και να τα μεταφέρουν στη δικιά τους κυψέλη.<br><br>

Ο Ντον Γιώργης ήταν μανιώδης για τις μέλισσες. Έτσι δεν άφηνε την ευκαιρία να ψάξει για σμάρια. Μια μέρα ανέβαινε από τον Κρόκο στο Σκαλάδο, από τον παλιό ανηφορικό δρόμο. Στην τελευταία ανηφόρα της Λαγαρής, πριν φτάσει στο παλιό πηγάδι του Σκαλάδου, συναντήθηκε με τον Ντον Γιάννη τον Φιοράντη που έκανε την αντίθετη πορεία. <br>
<em>–Καλώς τον Ντον Γιώργη! Πολύ λαχανιασμένο σε βλέπω!<br>
–Αχ! Ντον Γιάνν’, του απαντά, <br>
χουλουμανώ (= αγωνιώ) κι πρήσκου (= πρήζομαι)<br>
γιατ’ έχασ' του σμαρ’ κι δε του βρίσκου!</em><br><br> 

<strong>XII Η λίμα και το σίδερο</strong><br>
Το μαγαζί του Ρόκκου του Φιλανδού στην Κώμη ήταν κάποτε τσαγκαριό. Ένα πρωί ο Κοσμάς ο Βαλλαρής λιμάριζε εκεί μια φαλτσέτα. Περνάει ο Ντον Γιώργης και σταματάει στην πόρτα. Κοιτάζει για λίγο τον Κοσμά και του λέει:<br>
<em>Η λίμα τρώει το σίδερο, το σίδερο τη λίμα!<br>
Κι όποιος σε κλέβει και τον κλέψ’ς, αυτό δεν είναι κρίμα!</em><br><br>

<strong>XIII Το πρωινό δάνειο</strong><br>
Κάποιος χτύπησε πρωί-πρωί την πόρτα του Ντον Γιώργη.<br>
<em>–Ποιος είναι;</em> ρώτησε ο Ντον Γιώργης.<br>
<em>–Εγώ πατέρα, Κοιμάσαι;<br>
–Ποιος είναι;</em> ξαναρώτησε ο ιερέας.<br>
<em>–Εγώ, ο Νικολός. Κοιμάσαι; <br>
–Τι θέλεις;<br>
–Ήθελα να σας δω πατέρα, να σας παρακαλέσω να μου δανείσετε...<br>
–Κοιμάμαι, Νικολό, κοιμάμαι!</em><br><br>

<strong>XIV Ο πανικός</strong><br>
Ήταν χειμώνας και ο καιρός πολύ βροχερός. Ο Ντον Γιώργης χαιρέτησε τους φίλους του στο καφενείο του Γιαρμπάνη, κάτω από τον Αγ. Νικόλαο στη Χώρα, και ανέβηκε βιαστικά στο παπαδικό για να κοιμηθεί. Ο καιρός χαλούσε συνεχώς, γεμάτος βροντές και δυνατή βροχή. Μετά από κάμποση ώρα, ο Ντον Γιώργης αφήνει το κρεβάτι του και ξαναπάει στο καφενείο όπου οι φίλοι του έπαιζαν χαρτιά.<br>
<em>–Τι έπαθες Ντον Γιώργη; Φαίνεσαι πολύ ταραγμένος. Γιατί γύρισες τέτοια ώρα και μ’ αυτό το κακό;<br>
–Αχ, ήντα ’παθα! Έπεσα που λέτι να κ’μηθώ κι αρχίζειν οι βρουντές:<br> 
μπαμ-μπουμ, μπαμ-μπουμ! <br>
Που να μι παρ’ ου ύπνους· σκιάχτηκα. <br>
Απ' την άλλ', κάθι βράδ’ βάνου του ξυπνητήρ’ στου συρταράκι’ του κουμουντίνου μ’. <br>
Τ’ ακούω λοιπόν να κάνι να, έτσ’: <br>
τάκι- τίκι, τάκι-τίκι, τάκι–τίκι! <br>
Σα να μούλιγιν "πας-ιμπήτ’σις, πας-ιμπήτ’σις, πας-ιμπήτ’ σις!"<br>
Τ’ν ίδια ώρα άκουγα να σταζ’ του ταβάνι χάμου σ’ ούλου του πάτουμα: <br>
κλικ-κλακ, κλικ-κλακ, κλικ-κλακ!<br>
Γυρίζου, απ’ τ’ ν άλλ’ μιριά στου κριβάτ, κι ακούω του μεγάλου ρουλόϊ στ’ γουνιά να κάνει:<br>
τακ-τακ, τακ-τακ, τακ-τακ! <br>
Σα να μούλιγιν: "πας-πια, πας-πια, πας–πια!"<br>
Μούρθιν λουλάδα! Πιτάχ’τ’κα μαρέ απ’ του κριβάτ’ κι ήρθα να μ’ κάνι ου Γιαρμπάν’ς ένα χαμώμ’λου, μπας κι συνεφέρου, ώσπου να σταματήσ’ κι η βρουχή!</em><br><br>

Και η παρέα του γέλασε και συνέχισε να χαρτοπαίζει.<br><br>

<strong>XV Το "βαρδαράμ'"</strong><br>
Βαρδαράμ' είναι το πράσινο χρώμα, η μούχλα, που βγάζει το μπακίρι από τον καιρό.<br>
Βρισκόταν ο Ντον Γιώργης με τον Ντον Μικελίνο, στην Άμμο της Λιβάδας. Κάποια στιγμή τον κοιτάζει ο Ντον Μικελλίνος και του λέει:<br>
<em>–Ντον Γιώργη, η μύτη σου έχει βαρδαράμ’!<br>
–Θα σου τη δώσω μαρέ, να τηνε πας στο γανουντζή να τη γανώσει!</em><br><br>

<img src="http://volax.gr/uploads/jimel/old_site/images/don_prostheta008.jpg" border="0"><br><br><br>

<strong>XVI Οι τσέπες</strong><br>
Ο Ντον Γιώργης φορούσε ένα ράσο με μεγάλες και βαθιές τσέπες. Μια μέρα που τις έψαχνε για να βρει τα κλειδιά του, ένας χωρικός του λέει ειρωνικά:<br>
<em>–Ντον Γιώργη, έχεις βλέπω πολλές και μεγάλες τσέπες! Αλλά πρέπει να τ'ς γεμίζεις κάτι τις...<br>
–Ναι, κι βάνου παντού λεφτά. Αν μι πιάσιν οι κλέφτις θα μ’ αδειάσιν καμιά–δυο, ούλου κι θα μείν’ καμιά τσέ’π’ γιμάτ’ κι για μένα! </em><br><br>
 
<strong>XVII Το χουζούρι</strong><br>
Ο Ντον Γιώργης πήγαινε καβάλα σ' ένα  γάιδαρο να τελέσει την Θεία Λειτουργία στη Φανερωμένη. Από πίσω του ακολουθούσε μια ομάδα ενοριτών από τη Στενή. Την ημέρα εκείνη έκανε αντάρα, παραπάτησε το ζωντανό, έχασε την ισορροπία του κι έπεσε μέσα σ’ ένα χαντάκι μαζί με τον Ντον Γιώργη. Όλοι έσπευσαν να βοηθήσουν τον παπά, ο οποίος κατάφερε να ξεμπλέξει τα πόδια του από τις σκάλες της στρατούρας. Όταν τον σήκωσαν, το γαϊδούρι ήταν ακόμη ανάσκελα στο χαντάκι.<br>
<em>– Ε, Ντον Γιώργη, κοιμήθηκες μου φαίνεται!<br>
– Εγώ μαρέ είμαι ξύπνιος, το χτ’νό (=κτήνος) χουζουρεύιν μέσα στου χαντάκ’ σαν αναπουγυρισμένου τραπέζ! </em><br>
Και αφού σηκώσανε το ζωντανό, συνέχισαν την πορεία τους.<br><br>

<strong>XVIII Όποιος βιάζεται, θα σκοντάψει</strong><br>
Ένα πρωί ο Ντον Γιώργης πήγαινε από την Περάστρα στη Χώρα με ένα γέρικο γαϊδουράκι. Λίγο πριν το Λάζαρο, τον προλαβαίνει ένας Κωμητιανός που πήγαινε και αυτός με το μουλάρι του στη Χώρα. Επειδή ήταν στενός ο δρόμος και δεν μπορούσε να προσπεράσει τον Ντον Γιώργη, του λέει:<br>
<em>–Κέντα παπά, το γάϊδαρο, θα βραδιαστούμε…<br>
–Τον κεντάω μαρέ, μα δεν πάει!<br>
–Σφίξε το ραβδί Ντον Γιώργη!<br>
–Σφίγγου του ραβδί, μα τα πουδάρια τ’ ανιλούνε κι μπαραντουρεί (= τρικλίζει).<br>
–Σφίξε το να, αδέτσ’!</em> και δίνει ένα δυνατό χτύπημα στο γαϊδουράκι από πίσω που τρομάζει για τα καλά το ζώο.<br>
<em>–Βρε τι κάν'ς στο φουκαριάρ΄κου; Μη του βαράς, θα πέσου κι θα θραβαλευτώ (= γκρεμοτσακίζομαι). Περίμενε λίγου!</em><br>
Εκείνη τη στιγμή βρισκόντουσαν στο ύψος της Αγίας Άννας όπου ο δρόμος είναι πιο φαρδύς, και ο καβαλάρης προσπέρασε με ταχύτητα τον Ντον Γιώργη: <br>
<em>–Καλό βράδυ,</em> του είπε ειρωνικά ο καβαλάρης, αφού ακόμη δεν είχε φτάσει μεσημέρι.<br>
<em>–Καλή σκουντούφλα,</em> μουρμούρισε ο Ντον Γιώργης, και ανηφόρισε με τον γαϊδαρό του αργά-αργά προς τα Λουτρά.<br><br>

<strong>XIX Ετυμολογία της λέξεως "ταλκ"</strong><br>
Το έδαφος της Τήνου διαθέτει αξιόλογο ορυκτό πλούτο. Το θαυμαστό πράσινο, αλλά και το λευκό μάρμαρο της Τήνου, έχει χρησιμοποιηθεί στο Μουσείο Λούβρο και στο ανάκτορο του Μπάκινχαμ. Ο γρανοδιορίτης του νησιού είναι τεσσάρων εκατομμυρίων ετών, παλαιότερος από εκείνον της Λαυρεωτικής. Το νησί διαθέτει χρώμιο, μόλυβδο και τάλκη (ταλκ)...<br><br>

<img src="http://volax.gr/uploads/jimel/old_site/images/talk ergostasio.jpg" border="0"><br><br><br>

Στα τέλη του 19ου αιώνα, στη περιοχή του Πανόρμου, είχε ιδρυθεί ατμοκίνητο εργοστάσιο εξόρυξης και κονιοποίησης (πρώτης επεξεργασίας) ταλκ από τον επιχειρηματία Μελετόπουλο, το οποίο το 1900 απασχολούσε 15 εργάτες. Από τη δεκαετία του 1920 το εργοστάσιο πέρασε, με διαμεσολάβηση του Ελευθερίου Βενιζέλου, στους αδελφούς Νικολάου Αλαβάνου (1927). Πολλοί είχαν διαμαρτυρηθεί εκείνη την εποχή ότι ο ορυκτός πλούτος του νησιού θα έπρεπε να ανήκει στους κατοίκους του και όχι σε συγκεκριμένες οικογένειες και μάλιστα με κρατική παραχώρηση! Πολλά χρόνια μετά τον Β' Παγκόσμιο Πόλεμο εξακολούθησε να υπάρχει εργοστάσιο τάλκης, με το χαρακτηριστικό φουγάρο, στη Χώρα (βλ. φωτό), εκεί που σήμερα βρίσκεται η Εμπορική Τράπεζα.<br><br>

Όταν ρώτησαν λοιπόν τον Ντον Γιώργη, να τους εξηγήσει τι σημαίνει η λέξη «ταλκ», εκείνος απάντησε:<br>
<em>―<strong>Τ</strong>ων <strong>Α</strong>λαβάνων<strong> Λ</strong>εφτά <strong>Κ</strong>λεμμένα.</em> [2]
</em><br><br>
</p></td></tr>


<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="comments">

[1] Η πλήρης φράση είναι: <em>«ο έχων θυγατέραν και υπανδρεύων αυτήν, αποκτά υιόν. Εάν όμως ο υιός δεν φανεί καλός, απώλεσες και την θυγατέρα».</em> Αποδίδεται στον Βία. O Βίας ο Πριηνεύς (6ος αι. π.Χ.) ήταν ένας από τους επτά σοφούς της αρχαίας Ελλάδας αλλά και ποιητής, από την Πριήνη της Ιωνίας, γιος του Τευτάμου.<br><br>

[2] Από την εφημερίδα Πρόοδος Τήνου (φ.86. 1899) μαθαίνουμε ότι: <em>«Από ετών δε εις τον πλούτον των μαρμάρων προσετέθη και νέα πηγή εισαγωγής χρημάτων εν τω ∆ήμω εκείνω (σσ. Πανόρμου). Επί μεγάλων εκτάσεων γης ανεκαλύφθη στεατίτης (γλυσόλιθος), του οποίου βαθμηδόν επαυξάνει η εξαγωγή. Είς των μεγαλυτέρων επιχειρηματιών της Ελλάδος εις το είδος τούτο, ο εκ Πειραιώς κ. Μελετόπουλος, αναλαβών εν των λατομείων του ∆ήμου εκείνου, καταγίνεται από καιρού δι’ ειδικού μηχανικού εις την τοποθέτησιν καταλλήλου μηχανήματος εν τη παραλία του λιμένος του ∆ήμου Πανόρμου, ώστε ο υπό φόρτωσιν μεταφερόμενος στεατίτης να προπαρασκευάζηται και καθ’ όλα έτοιμος να παραδίδεται εις τον τόπον της αποστολής του. Προς ευκολωτέραν δε μεταφοράν του στεατίτου, σκέπτεται ο κ. Μελετόπουλος να κατασκευάση αμαξιτήν οδόν από του λατομείου μέχρι του λιμένος Πανόρμου».</em><br><br>

Το 1927 ιδρύεται η εταιρεία των αδελφών Νικολάου Αλαβάνου. Εκείνη την εποχή, ο Ντον Γιώργης ήταν ήδη 50 ετών.
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jimel,</b> 22.10.2012
</p></td></tr>

<tr><td><p class="pagetitle">Τα ανέκδοτα του Ντον Γιώργη</p></td></tr>

 <tr><td><p class="prologos"> Η σελίδα αυτή, με τίτλο «τα ανέκδοτα του Ντον Γιώργη», ανέβηκε στο site μας τον Οκτώβριο του 2010 και περιελάμβανε 33 γνωστές-και-μη ιστορίες του θρυλικού ιερέα, όσες είχαμε καταφέρει να μαζέψουμε μέχρι εκείνη τη στιγμή. Ένα χρόνο μετά (χειμώνας 2011), ο π. Ρόκκος, μελετητής/καταγραφέας των «ανεκδότων» του Ντον Γιώργη, παρέδωσε το σύνολο της δουλειάς του στον Ζακ Βίδο ώστε να γίνει ένα βιβλίο. Στα τέλη Ιουλίου του 2012 το βιβλίο αυτό ήταν έτοιμο και περιελάμβανε έναν «ολοκληρωμένο» κύκλο 130 (!) ιστοριών του Ντον Γιώργη. Η αναμόρφωση των κειμένων (Ζέτα Παπαγεωργοπούλου) έγινε με ουσιαστικό τρόπο, με αποτέλεσμα να αφαιρέσουμε ότι είχαμε ανεβάσει μέχρι τότε και να διαλέξουμε 10 ιστορίες (ενδεικτικά) μέσα από το βιβλίο, όπως ακριβώς αυτές είναι γραμμένες.</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/anek_DonGior.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody"><em>«Ο Ντον Γιώργης Φυρίγος (1877-1940) ήταν ένας ιερέας, έξυπνος και μορφωμένος, που του άρεσε να λέει ιστορίες. Και τις έλεγε τόσο καλά, τις ιστορίες του αυτές, τις ευτράπελες διηγήσεις και τα ανέκδοτα, που όλοι οι Τηνιακοί της εποχής του αποζητούσαν τη συντροφιά του. Πέρασαν πάνω από 70 χρόνια από τον θανατό του, και όμως, το ολοζώντανο πνεύμα του ταξιδεύει ακόμη από στόμα σε στόμα στο νησί και έχει γίνει αναπόσπαστο κομμάτι της παράδοσής του. <br><br>

Παρόλο που μερικά από τα ανέκδοτα του Ντον Γιώργη έχουν δημοσιευτεί σε έντυπα και σε βιβλία, στον π. Ρόκκο Ψάλτη οφείλουμε κατά κύριο λόγο τη συλλογή και συστηματική καταγραφή αυτού του πραγματικού θησαυρού, έργο για το οποίο κατέβαλλε επίμονες και επίπονες προσπάθειες επί σειρά ετών. Επιλέξαμε για σας, λίγα μόνο από τα γεγονότα, τις εμπειρίες, τα παθήματα και τα παραμύθια του Ντον Γιώργη (αφήσαμε έξω τους στίχους), ώστε να απολαύσετε ένα μικρό αλησμόνητο ταξίδι στην Τήνο του χθες, με οδηγό έναν εξαίρετο άνθρωπο». </em><font class="pagebodygreen">[από τον πρόλογο του βιβλίου]</font><br><br>

 <tr><td style="padding-left:25px;"><p class="pagetitlesm">01 </p></td></tr>

<tr><td><p class="pagebody">Mια Παρασκευή της Σαρακοστής, ο Ντον Γιώργης ήταν καλεσµένος για το δείπνο. Πριν όµως, πήγε µαζί µε τον φίλο του, τον Νίκο τον Ξανθάκη, στο εστιατόριο του Κοντύλα για ένα ορεκτικό. Το ορεκτικό δεν άργησε να µετατραπεί σε πλούσιο γεύµα.<br> 
Μετά το επιδόρπιο, παρουσιάζεται η ψυχοκόρη της οικογένειας που τον είχε καλέσει, για να του υπενθυµίσει την πρόσκληση:<br> 
<em>―Ντον Γιώργη, σας περιµένουµε στο σπίτι για να φάµε!,</em> του είπε.<br> 
<em>―Καλά, παιδί µου. Έρχοµαι αµέσως!,</em> απαντά ο ιερέας. <br>
<em>―Ντον Γιώργη,</em> του λέει ο Ξανθάκης,<em> τι θα πας να κάνεις τώρα στο σπίτι αυτό, αφού φάγαµε;</em> Ο ιερέας, όµως, που αγαπούσε το φαγητό, του απάντησε:<br>
<em>―Και τι φάγαµε ρε Νικολό· γιατί να µην πάω; Αυτό δεν ήταν παρά ένα µικρό ορεκτικό.</em> <br>
Είχε βραδιάσει πλέον όταν ο Ντον Γιώργης έφυγε, αναπνέοντας µε δυσκολία και νιώθοντας δυσφορία. Επειδή µάλιστα είχαν περάσει τα µεσάνυχτα, ενώ ένιωθε µεγάλη δίψα, δεν µπορούσε να πιει νερό γιατί το πρωί έπρεπε να λειτουργήσει. ∆εν επιτρεπόταν µετά τα µεσάνυχτα ούτε νερό να πιεις, ώστε να µπορέσεις να κοινωνήσεις. Και ενώ ο Ντον Γιώργης λύσσαξε απ’ τη δίψα, νερό δεν ήπιε. Όταν ξηµέρωσε, ο ιερέας δεν ήταν καθόλου καλά. Έντονοι πόνοι στο στοµάχι τον ανάγκασαν να πάει στα Κιόνια, όπου έµενε ο γιατρός Κακούτσης, για να τον κοιτάξει. Ο γιατρός, αφού ζήτησε από τον Ντον Γιώργη να βγάλει το ρούχο του, τον εξέτασε µε προσοχή και κούνησε το κεφάλι του: <br>
<em>―Τι να σου κάµει ο γιατρός, αφού χτες βράδυ έφαγες τον περίδροµο; Πώς να σε βοηθήσει και να σε ανακουφίσει;</em><br> 
<em>―Άκουσε,</em> του λέει ο Ντον Γιώργης, <em>εγώ ήρθα στον γιατρό σαν ασθενής. ∆εν ήρθα εδώ για να µε βρίσεις!</em><br> 
Ο γιατρός τότε του λέει αυστηρά:<br> 
<em>―Ντον Γιώργη πρόσεξε, διότι η καρδιά σου κρέµεται από µια κλωστή! Πρέπει να µπεις στο νοσοκοµείο και να κάµεις εξετάσεις... Φρόντισε να τακτοποιήσεις τις υποθέσεις σου, ατοµικές και εκκλησιαστικές, διότι δεν σου δίνω πάνω από έναν µήνα ζωή. Σε βλέπω αντί να πας στο νοσοκοµείο, να πας κατευθείαν στον Παράδεισο. Να το ξέρεις παπά µου, θα πεθάνεις!</em><br> 
Ο Ντον Γιώργης τροµοκρατήθηκε. Χωρίς να βγάλει λέξη, πλήρωσε τον γιατρό, και έµεινε σιωπηλός και µαζεµένος. Τον έτρωγε ότι του είχε µείνει ένας µήνας ζωής. Την εποµένη έφυγε εσπευσµένα για την Αθήνα. Μπήκε στο νοσοκοµείο και έκανε τις εξετάσεις που του υπέδειξαν οι γιατροί. Είχε καταθορυβηθεί και, όσο περνούσαν οι µέρες και ο µήνας πλησίαζε στο τέλος του, η όρεξή του για φαγητό κόπηκε. Έφτασε η 29η ηµέρα αφότου ο γιατρός τον είχε εξετάσει. Τη νύχτα προς την 30ή, άκουγε το µεγάλο εκκρεµές να χτυπά: τικ-τακ, τικ-τακ και, στην ψυχολογική κατάσταση που βρισκόταν, ο θόρυβος αυτός του θύµιζε βήµατα. Έκανε τον σταυρό του και προσπάθησε να ηρεµήσει, µέχρι που τον πήρε ο ύπνος. Το πρωί ξύπνησε κανονικά και αναθάρρησε. <br>
Μετά από λίγες µέρες ξεκούρασης, επέστρεψε στην Τήνο. Εκείνη την εποχή, τα πλοία της γραµµής έφταναν ξηµερώµατα στο νησί. Πολύς κόσµος τον περίµενε να τον υποδεχθεί γιατί ήταν αγαπητός. Μόλις έφτασε το ατµόπλοιο <em>«Νικόλαος Τόγιας»</em> στο λιµάνι της Χώρας και οι επιβάτες κατέβηκαν στη βάρκα για να βγουν στην ακτή, ο γιατρός Κακούτσης τού φώναξε από µακριά: <br>
<em>―Ε, Ντον Γιώργη! ∆εν πέθανες ακόµα;</em> <br>
<em>―Άσε τα δικά µου! Τα νέα δεν είναι ευχάριστα για σένα... Περίµενε να βγω και πάµε να τα πούµε!</em> <br>
Πράγµατι, µόλις βγήκε ο παπάς, κίνησαν να πάνε στο καφενείο του µπαρµπα-Νατάλε, που διανυκτέρευε µαζί µε το καφενείο του µπαρµπα-Μιχάλη του Ευρυπιώτη. Εκεί περίµεναν οι αγωγιάτες τούς ταξιδιώτες που προορίζονταν για τα χωριά. Σε λίγο, ο κόσµος έφυγε. Έµεινε ο παπάς, ο γιατρός κι ο καφετζής. Τότε πια ρώτησε ο γιατρός τα καθέκαστα για την υγεία του Ντον Γιώργη. Ο παπάς άρχισε να διηγείται: <br>
<em>―Φίλτατε γιατρέ, πού να στα λέω... Αντί να πάω εγώ στον Παράδεισο, παραλίγο να πας εσύ στην Κόλαση! Μόλις πέρασαν οι τριάντα ηµέρες, ξεκίνησα που λες για τον Παράδεισο. Στο σηµείο που χωρίζει ο Παράδεισος από την Κόλαση, άκουσα µεγάλη φασαρία. Κάνω έτσι, και τι να δω: έξω από την πόρτα της Κόλασης υπήρχε ένας κατάλογος µε τους γιατρούς της Ελλάδας που θα πήγαιναν εκεί. Μεταξύ αυτών –και µάλιστα από τους πρώτους– είδα το δικό σου όνοµα “γιατρός Κακούτσης, εκ Τήνου”. Πλησίασα τον Αρχιδιάβολο που στεκότανε στην πόρτα και ύψωσα φωνή διαµαρτυρίας. Ζήτησα να σε διαγράψουν, διότι εσύ δεν είσαι γιατρός. Εσύ ούτε µια σωστή πρόβλεψη δεν µπορείς να κάνεις! Και λέω: “Μεγάλο λάθος κάνετε. Εκ παραδροµής συµπεριλήφθηκε το όνοµα του γιατρού Κακούτση στον κατάλογο των καταδικασµένων! Τον ξέρω πολύ καλά. ∆εν είναι γιατρός, µάλλον αλµπάνης είναι”. Ο αρχιδιάβολος πείστηκε από τα λόγια µου και σε έσβησε. Γι αυτό και µου χρωστάς χάρη που σε γλύτωσα.</em> 
Και η ιστορία αυτή διαδόθηκε από στόµα σε στόµα σ’ όλη τη Χώρα και σε µερικά χωριά ακόµη.
</p></td></tr>

<tr><td style="padding-left:25px;"><p class="pagetitlesm">02</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/DON_ANEK02.jpg" border="0"></td></tr></table></td></tr>

<tr><td><p class="pagebody">Mια φορά ο Ντον Γιώργης σεργιάνιζε σε µια παραλία, έπιασε ένα βότσαλο και διηγήθηκε αυτή την ιστορία: <br>
Υπήρχε κάποτε ένας παπάς που είχε έναν υπηρέτη που τον έλεγαν Γιάννη. Ο Γιάννης ήταν τίµιος και ενάρετος αλλά βλαστήµαγε. Όταν πλησίαζαν οι γιορτές των Χριστουγέννων, αποφάσισε να εξοµολογηθεί. Πάει, λοιπόν, στον παπά και του λέει: <br>
<em>―Πάτερ µου, δεν έχω τίποτ’ άλλο να βαραίνει την ψυχή µου, παρά µόνο το κακό µου συνήθειο να βλαστηµώ. Μετανιώνω, βέβαια, και θέλω να κόψω αυτό το ελάττωµα. Αν µε θεωρείς άξιο, συγχώρα µε, για να µεταλάβω.</em> <br>
Ο παπάς όµως, που ήξερε καλά τον υπηρέτη του, δεν πείστηκε στα λόγια του και του λέει:<br>
<em>―Για να σου δώσω άδεια να µεταλάβεις, θα πας στη θάλασσα, θα βρεις ένα βότσαλο και θα το έχεις πάντα στην τσέπη. Όταν θα σου ’ρχεται να βλαστηµήσεις, θα πιάνεις το βότσαλο και θα το βάζεις στο στόµα. Έτσι, δεν θα βλαστηµάς. ∆εν είναι σωστό. Σκέψου ότι υπηρετείς έναν παπά.</em> <br>
<em>―Ναι παπά µου,</em> του απάντησε µε κατεβασµένο το κεφάλι ο Γιάννης. Βρήκε ένα βότσαλο και το έβαλε στην τσέπη του γιλέκου του. Κάθε φορά που θύµωνε, το έβανε στο στόµα και δεν βλαστηµούσε. <br>
Ένα βράδυ, αργά, κάποιος χτύπησε την πόρτα του παπαδικού. Πάει ο Γιάννης ν’ ανοίξει και ρωτάει: <br>
<em>―Ποιος είναι;</em> <br>
<em>―Στο τάδε σπίτι είναι ένας ετοιµοθάνατος. Πες του παπά να πάει γρήγορα εκεί.</em><br>
Ο Γιάννης το ’πε στον παπά, και ετοιµάστηκαν να πάνε. Ο Γιάννης πήρε φανάρι, κεριά, θυµιατό και αγιασµό, κι ο παπάς τον ακολούθησε.<br> 
Ο Γιάννης, όπως πάντα, είχε το βότσαλο στην τσέπη του και, για να µην βρίσει, το έχωσε στο στόµα. Ενώ περπατούσαν βιαστικά, φανερώθηκε µια γριούλα. Μόλις βλέπει τον παπά, του λέει: <br>
<em>―Ε, παπά! Ανέβα στο σπίτι µου µια και κρατάς τα Άγια Μυστήρια!</em> <br>
<em>―Αδύνατον, λέει ο παπάς, είναι κάποιος ετοιµοθάνατος και βιάζοµαι. Πρέπει να τον προλάβω πριν πεθάνει!</em> <br>
Η γυναίκα, όµως, επέµενε ότι ήταν µεγάλη ανάγκη και του φώναζε ν’ ανέβει. Τι να κάµει κι ο παπάς, αποφάσισε να πάει να δει τι συµβαίνει. Στη σάλα η γυναίκα έστρωσε τραπεζοµάντηλο και έβαλε επάνω δυο κεριά αναµµένα. Ο παπάς, αφού ακούµπησε τα Άγια Μυστήρια, τη ρωτάει:<br> 
<em>―Τι συµβαίνει; Γιατί µε χασοµεράς;</em><br>
<em>―Άκου παπά, έχω µια κότα. Κλώσσησε δεκαπέντε αυγά και έσκασαν τα δώδεκα. Πες µου να χαρείς, εσύ που βαστάς τον Χριστό, πόσα θα βγουν πουλάδες και πόσα πετεινάρια;</em> <br>
Πριν προλάβει ν’ ανοίξει το στόµα ο παπάς, του φωνάζει ο Γιάννης: <br>
<em>―Παπά, να βγάλω το βότσαλο από το στόµα; </em><br>
Και ο παπάς του απαντά: <br>
<em>―Γιάννη, θαρρώ πως ήρθεν η ώρα!...</em> 
</p></td></tr>

<tr><td style="padding-left:25px;"><p class="pagetitlesm">03</p></td></tr>

<tr><td><p class="pagebody">Κάποτε στην πόλη της Τήνου, συζητούσαν ορθόδοξοι και καθολικοί για τις νηστείες. Κάποιος απ' την παρέα είπε στον Ντον Γιώργη:<br>
<em>―Ντον Γιώργη, έχουμε πολλά παράξενα στις νηστείες! Τη Σαρακοστή, εμείς οι ορθόδοξοι δεν τρώμε λάδι, αλλά τρώμε τις ελιές. Εσείς πάλι, οι καθολικοί, τρώτε το αυγό, αλλά δεν τρώτε την κότα. Τι λέτε γι αυτό;</em><br>
<em>―Το γιατί εσείς τρώτε τις ελιές και δεν τρώτε το λάδι, εγώ δεν το ξέρω. Εμείς πάντως, δεν τρώμε την κότα για να μας κάνει κι άλλα αυγά!</em>
 </p></td></tr>

<tr><td style="padding-left:25px;"><p class="pagetitlesm">04</p></td></tr>

<tr><td><p class="pagebody">Ένας χωρικός πήγαινε κάθε Κυριακή στην ενορία της Βωλάξ και παρακολουθούσε τη λειτουργία. Όταν τελείωνε ο εκκλησιασμός, μαζεύονταν οι άντρες στην αυλή της εκκλησιάς και συζητούσαν. Αυτός πήγαινε κάθε φορά στον Ντον Γιώργη και του παραπονιόταν ότι δεν κατόρθωνε να συγκρατήσει ό,τι άκουγε.<br>
Μια μέρα ο ιερέας τον φώναξε και του είπε:<br>
<em>―Πάρε αυτό το βρώμικο καλάθι και πήγαινε να μου φέρεις νερό από το πηγάδι!</em><br>
Η εντολή του Ντον Γιώργη παραξένεψε τον χωρικό, αλλά έπρεπε να υπακούσει. Κατέβηκε στο πηγάδι, έβαλε αρκετές φορές το καλάθι μέσα στο νερό, αλλά κάθε φορά το έβγαζε άδειο. Γύρισε λοιπόν πίσω, απογοητευμένος.<br>
<em>―Το ήξερα ότι θα επέστρεφες με άδειο καλάθι, του είπε ο παπάς. Αλλά η κούρασή σου δεν πήγε χαμένη. Κοίταξε το καλάθι πόσο καθάρισε! Έτσι συμβαίνει και με την ψυχή σου. Μπορεί να μην κρατά τίποτα η μνήμη σου, αλλά η ψυχή σου εξαγνίζεται.</em>
</p></td></tr>

<tr><td style="padding-left:25px;"><p class="pagetitlesm">05</p></td></tr>

<tr><td><p class="pagebody">Είχε κάνει μεγάλη εντύπωση και διαδόθηκε σ' όλο το νησί, ότι ο Ντον Γιώργης μια φορά είχε φάει 13 μελιτζάνες γεμιστές, τη μία μετά την άλλη!<br>
Ένας χωρικός, για να τον πειράξει, τον ρώτησε:<br>
<em>―Ντον Γιώργη, έν αλήθεια που ήφαγις δικατρείς μιλ'τζάνες γιμιστές;</em><br>
Και ο Ντον Γιώργης του απάντησε:<br>
<em>―Είστ' ούλου υπερβουλές! Δώδικα ήταν κι ένα μ'κρό μιλ'τζανόπ'λου.</em>
</p></td></tr>

<tr><td style="padding-left:25px;"><p class="pagetitlesm">06</p></td></tr>

<tr><td><p class="pagebody">Μια μέρα ένας χωρικός λέει στον Ντον Γιώργη:<br>
―Μα δε σ' φαίνιτι πους του παρακάνουμι πια τ' Σαρακουστή; Κάθε μέρα στ'ν ιγκλησία, προυί βράδ' στ'ν ιγκλησιά. Δεν έν' πιο καλά να λέμι τα πατ'ρημά νας σπίιτ;<br>
―Δεν μ'λες, δε θα ΄ταν πιο καλά να σπέρνεις τα χουράφια σ' απ'του σπίτ';
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/DON_ANEK03.jpg" border="0"></td></tr></table></td></tr>

<tr><td style="padding-left:25px;"><p class="pagetitlesm">07</p></td></tr>

<tr><td><p class="pagebody">Το Σµαρδάκιτο πανηγυρίζει τον Άγιο Αντώνιο της Παδούης στις 13 Ιουνίου, τότε που ωριµάζουν τα κεράσια και τα κορόµηλα. Στο πανηγύρι κάλεσαν τον Ντον Γιώργη, που ήταν τότε ο εφηµέριος του χωριού. Έφαγαν πρώτα πολίτικο πιλάφι και έπειτα είχαν, όπως πάντα, κρέας µε πατάτες. Μια γυναίκα ακούµπησε το κρέας στη µέση του τραπεζιού, εκεί όπου καθόταν ο Ντον Γιώργης, για να σερβιριστεί πρώτος. Όµως, το κρέας που ήταν προς το µέρος του δεν του άρεσε τόσο όσο οι µερίδες που βρίσκονταν απ’ την άλλη πλευρά.<br> 
Κάποιος ρώτησε τον Ντον Γιώργη: <br>
<em>―Ήντα ’χ’ς, Ντον Γιώργη; Ήπαθις τίφτα; Σι γλέπου στινουχουρηµένου. </em><br>
O παπάς, για να πάρει το κοµµάτι το κρέας που του άρεσε, είπε:<br> 
<em>―Μα είν’ να µη στενουχουριέσι πηδάκιουµ µ’ αυτά που µου ’καναν τα βρουµόπ’δα; Όταν του σκέφτουµι, κόβητι η όριξή µ’.</em> <br>
<em>―Ήντα σου ’καναν, Ντον Γιώργη, τα πηδιά; </em><br>
<em>―Είχα, που λες, µια κουρουµ’λιά φουρτουµέν’ κουρόµ’λα που ξαραθ’µούσις να τη βλέπ’ς. Κι πήγαν προυκθές κάτ’ παλιόπ’δα κι µ’ τα ’κάναν να! Μα ξέρου ποια τα ’φάγαν κι µου ’ρχιτι να τα πιάσου απ’ του λιµό κι να τα στραµπουλήξου. Να αδέτσ’! </em><br>
Κι αρπάζει την πιατέλα, και κάνοντας µια απότοµη κίνηση, τη στριφογυρίζει ώστε να έρθει το κοµµάτι που λιγουρεύονταν µπροστά του. <br>
Και λέει: <br>
<em>―Αλλά ας φάµι τώρα γιατί του φαΐ κρυών’.</em> 
</p></td></tr>

<tr><td style="padding-left:25px;"><p class="pagetitlesm">08</p></td></tr>

<tr><td><p class="pagebody">Ο Ντον Γιώργης ταξίδευε με το πλοίο. Ένας Τηνιακός που ταξίδευε μαζί του, λέει:<br>
<em>―Δε ξερ'ς πόσου μακριά γλέπου!</em><br>
<em>―Κι ηγώ, του λέει ο Ντον Γιώργης, δε ξέρ'ς πόσου μακριά ακούου.</em><br>
<em>―Ηγώ μπουρώ να διώ στ' Πόλ' τ' Πριγκίπ'σα να ράβ'...</em><br>
<em>―Ακούς ένα σαματά;</em><br>
<em>―Τι σαματά;</em><br>
<em>―Ήπισιν χάμου η βιλόνα τ'ς!</em>
</p></td></tr>

<tr><td style="padding-left:25px;"><p class="pagetitlesm">09</p></td></tr>

<tr><td><p class="pagebody">O Ντον Γιώργης µπήκε στον καφενέ της Βωλάξ και ρώτησε: <br>
<em>―Μήπως εωράκατε τον εµόν όνον; <em>/<br>
Οι χωρικοί που έπιναν τον καφέ τους, κοίταξαν ο ένας τον άλλον, αλλά κανείς δεν καταλάβαινε τι γύρευε ο παπάς. Εκείνος συνέχισε: <br>
<em>―Απώλεσα γαρ αυτόν, <br>
φαιού χρώµατος ήτο, <br>
µεγάλα ώτα έφερεν... </em><br>
Οι χωρικοί συνέχισαν να µην καταλαβαίνουν. <br>
<em>―Βραχείαν χαίτην έφερεν, <br>
σαµάριον εφόρει...</em> <br>
Και τότε µόνον, ακούστηκε ένας να λέει: <br>
<em>―Βρε σεις, για του γάιδαρό τ’ θα µ’ λεί.</em>
</p></td></tr>

<tr><td style="padding-left:25px;"><p class="pagetitlesm">10</p></td></tr>

<tr><td><p class="pagebody">Μια φορά ρώτησαν τον Ντον Γιώργη: <br>
<em>―Γιατί παπά µου έχεις άσπρα µαλλιά και µαύρα γένια; </em><br>
<em>―Όταν γεννήθηκα, είχα µαλλιά µα δεν είχα γένια. Γι’ αυτό τα γένια µου είναι πιο νέα απ’ τα µαλλιά µου!<em>/

</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>

<tr><td><p class="epilogos">
<b>για την μεταφορά: Jimel,</b> 22.08.2012<br>

</p></td></tr>



<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>