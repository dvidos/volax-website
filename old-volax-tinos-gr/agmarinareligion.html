<html>
<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=UTF-8">
<meta name="keywords" content="Βωλάξ">
<title>Βωλάξ</title>
<link rel="stylesheet" href="theme/appearance.css">

<body bgcolor=9fc3db topmargin=0 >
 <table cellpadding="0" cellspacing="0" align="center" >
 <tr><td><p class="pagetitle">Αγία Μαρίνα</p></td></tr>
 <tr><td><p class="pagebody">
Η Αγία Μαρίνα γεννήθηκε στην Αντιόχεια της Πισιδίας, το 275 μ.Χ., από γονείς ειδωλολάτρες. Η μητέρα της πέθανε 
όταν η Μαρίνα ήταν πολύ μικρή και ο πατέρας της Αιδέσιος ανέθεσε την ανατροφή της σε μια γυναίκα, η οποία ήταν κρυφή Χριστιανή. Έτσι η Μαρίνα 
από την νηπιακή της ηλικία βρέθηκε σε περιβάλλον Χριστιανικό. Σε ηλικία 15 ετών, αποκάλυψε στον πατέρα της ότι είναι Χριστιανή και εκείνος 
συγκλονισμένος και φοβισμένος πήρε την απόφαση να την καταγγείλει στον Έπαρχο Ολύμβριο, όπου αυτός διέταξε να την συλλάβουν για ανάκριση. <br><br>

Όταν παρουσιάστηκε μπροστά του, η Μαρίνα άφοβα ομολόγησε ότι είναι Χριστιανή. Αυτός προσπάθησε να την μεταπείσει, αλλά μάταια. Τότε διέταξε 
να την φυλακίσουν. Τα μαρτύρια που ακολούθησαν ήταν τρομερά. Το καθένα πιο σκληρό από το άλλο. Έδωσε διαταγή να την χτυπήσουν και να την 
χαρακώσουν στο σώμα και αφού την κρέμασαν ανάποδα την φυλάκισαν. Στην Καθολική Εκκλησία η παράδοση λέει ότι ο διάβολος μεταμορφωμένος σε 
άγριο δράκοντα, προσπάθησε να κάνει την φοβίσει και εκείνη τον έδιωξε με ένα σίδερο. Στην Ορθόδοξη Εκκλησία η Αγία προσευχήθηκε στον Θεό και 
αμέσως ο δράκοντας άλλαξε μορφή και έγινε ένας μαύρος σκύλος. Εκείνη άρπαξε ένα σφυρί και χτυπώντας τον στο κεφάλι και την ράχη, τον 
ταπείνωσε. Αυτός είναι και ο λόγος που στις βυζαντινού ρυθμού εικόνες η Αγία κρατάει ένα σφυρί.  <br><br>

Κανένα κακό δεν στάθηκε ικανό να της κάμψει την θέληση και να την κάνει να αρνηθεί την πίστη της. Όταν ο Ολύμβριος την κάλεσε για δεύτερη
 φορά και διαπίστωσε ότι η πίστη της ήταν αμετακίνητη στο Χριστό, την έκαψε με αναμμένες λαμπάδες. Αλλά οι πληγές της ως εκ θαύματος, 
 έκλεισαν και αυτό είχε σαν αποτέλεσμα, πολλοί παρευρισκόμενοι να ασπαστούν τον Χριστιανισμό. Μπροστά σε αυτό τον "κίνδυνο" ο Έπαρχος 
 Ολύμβριος, την αποκεφάλισε στις 20 Ιουλίου ("dies natalis") του 290 μ.Χ., στα 15 της χρόνια. Η Ορθόδοξη Εκκλησία τιμά την μνήμη της τρεις 
 μέρες πιο νωρίς, στις 17 Ιουλίου και η Καθολική Εκκλησία στην Ελλάδα ακολουθεί την ίδια ημερομηνία.</p></td></tr>
</table>
</body>

</html>
