<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>


<table cellpadding="0" cellspacing="0" align="center" width="868" height="38"><tr><td></td></tr></table>
<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Ο αέρας και οι ρίζες...</p></td></tr>

 <tr><td><p class="prologos">Φαίνεται πως σ' αυτή την πολιτεία τα πάντα τα καθορίζει ο αέρας. Όσοι δοκίμασαν ν' αντισταθούν χαθήκανε, ο ένας μετά τον άλλον... Πρώτα οι άνθρωποι· απ' τα παλιά τα χρόνια. Τέτοιος ήταν ο αέρας –ρώτα τους πιο παλιούς– με αποτέλεσμα οι χωρικοί να μεγαλώνουν μέχρι ένα συγκεκριμένο ύψος· όλοι τους μικροκαμωμένοι, κοντά στη γη, μέσα στο χώμα και τα βράχια.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/volaxroots_01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody"> Εκεί πρωτόφτιαξαν τα σπίτια τους, για να γλυτώσουν από αυτόν· τίποτα όμως. Αυτός κάνει τα βράχια στρογγυλά, αυτός κάνει κουμάντο. Βράχια από γρανίτη στρογγυλεύει ο βωλακίτικος άνεμος, αυτός το μέρος τούτο διαφεντεύει. Και οι κάτοικοι έφτιαξαν νέα σπίτια από πέτρες. Και έφτιαξαν την πλάτη των σπιτιών κόντρα στον αέρα, οι τρελλοί. Και μόνο κάποιοι παληκαράδες άφησαν λίγα μικρά παραθυράκια στο βορρά, για να κρυφοκοιτούν αν κάποια μπαμπεσιά πάει αυτός να τους σκαρώσει.<br><br> 

Όσο για την μιλιά των χωρικών ή την ένταση που βάζουν ψάλλοντας στην εκκλησία: πάλι ο δυνατός ο άνεμος ευθύνεται γι' αυτό. Φυσάει τόσο δυνατά και κάνει τέτοιο θόρυβο που έμαθαν οι χωρικοί να φωνάζουν δυνατά για να ακούγονται, παραγνωρίζοντας πως, και αν δεν φωνάξουν πάλι, ο αέρας τούτος θα μεταφέρει το μήνυμά τους, όχι μόνο στο απέναντι βουνό, αλλά και στο απέναντι νησί, και στο πιο μακρινό βασίλειο...<br><br>

Όσοι και αν του αντιστάθηκαν χαθήκανε. Ο αέρας είναι που –για να γελάσει– κάνει αντάρα στο πανηγύρι της Καλαμάν. Αυτός έσπαγε τα καλάμια και οι κάτοικοι της πολιτείας έγιναν καλαθάδες· αυτός τους σκληραίνει το μέτωπο και ενώ είναι νέοι δείχνουν μεγάλοι και κουρασμένοι. Στα δέντρα δίνει κλίση και τα περίφημα τηνιακά περιστέρια δεν πέταξαν ποτέ σ' αυτόν τον τόπο. Ο αέρας κινεί ολόκληρο το χωριό· αυτός το κάνει να ζει και αυτός, αν σταματήσει, τούτος ο τόπος θα πεθάνει.<br><br>

Γι αυτό και τα δέντρα μας, που τα φύλλα τους χορεύουν στον αέρα, ξέρουν από μαλαγανιές κι έχουν αλλάξει ρότα: Τον καλοπιάνουν με τα κλαδιά τους και του χορεύουν τσιφτετέλι. Λένε πως στους ρεμπέτικους χορούς, μόνο στο τσιφτετέλι επιτρέπεται να χαμογελάσεις περισσότερο, κι όταν χορεύεται από γυναίκα «σόλο», αυτό γίνεται επάνω στο τραπέζι , να'ναι γεμάτο πιάτα, για να μην μπορεί να κάνει βηματισμούς, αλλά μόνο να σείει το στήθος, τη μέση και τους γλουτούς, όταν η παρέα την συνοδεύει με ρυθμικά παλαμάκια.<br><br> 

Έτσι και τα δέντρα αυτά. Κάτω στη γη ακίνητα, την ώρα που τα κλαδιά τους είναι όλο σκέρτσα και κουνήματα στον άνεμο. Τέτοια του κάνουνε τα δέντρα αυτά και, από τότε που εγώ ήμουν παιδί, είναι το μόνο ζωντανό πράγμα εδώ πέρα που καταφέρνει και αυξάνεται. Αλλά δεν καταλαβαίνουνε πως ο αέρας τα υπνωτίζει, δεκαετίες τώρα· γιατί ο αέρας δεν ξέρει από χρόνο. Ο αέρας υπήρχε από την στιγμή που δημιουργήθηκε η γης –τότε που δεν υπήρχαν ούτε βελάνια, ούτε συκιές, ούτε τίποτα– και τραβάει με τρόπο τις ρίζες τους έξω από το χώμα. Και άσ'τους να λένε πως επειδή κατεβαίνουν οι ρίζες χαμηλά και βρίσκονται βαθιά μέσα στη γη, αισθάνονται να πνίγονται εκεί κάτω· ότι δεν έχουν τάχα μου οξυγόνο και βγαίνουν οι ρίζες, μόνες τους με τον καιρό, έξω από το χώμα, και κάνουν τάχα μου πως για να ζήσουν χρειάζονται τον βωλακίτικο αέρα. Δεν ξέρουν ότι αυτός μάς κάνει ότι θέλει· ο αέρας μάς κατευθύνει τις ζωές κι είναι αυτό –και μόνο αυτό– το αφεντικό μας...<br><br>

<img src="http://volax.gr/uploads/jimel/old_site/images/volaxroots_02.jpg" border="0"><br><br><br>

<img src="http://volax.gr/uploads/jimel/old_site/images/volaxroots_03.jpg" border="0"><br><br><br>

<img src="http://volax.gr/uploads/jimel/old_site/images/volaxroots_04.jpg" border="0"><br><br><br>

<img src="http://volax.gr/uploads/jimel/old_site/images/volaxroots_05.jpg" border="0"><br><br><br>

<img src="http://volax.gr/uploads/jimel/old_site/images/volaxroots_06.jpg" border="0"><br><br><br>

<img src="http://volax.gr/uploads/jimel/old_site/images/volaxroots_07.jpg" border="0"><br><br><br>

<em>Δυο ψυχές στο ίδιο σώμα / δυο κορμιά σε μια ψυχή<br>
ρίζες έχω εδώ στο χώμα / δέντρο είμαι σ' άλλη γη.<br><br>

Αυτό με βγάζει στον αφρό / αυτό στο κατακάθι<br>
κι από της μνήμης τον ανθό / στης λησμονιάς τ' αγκάθι.</em><br>
<font class="pagebodygreen">[στίχοι: Δημήτρης Λέντζος]</font>


</p></td></tr>

<tr><td><p class="epilogos">
<b>Leopold Dustal, </b> 21.08.2012	
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Τα αγκάθια και ο παππούς</p></td></tr>

 <tr><td><p class="prologos">Φωτογραφίζοντας κάποια αγκάθια στο χωριό, θυμήθηκα για λίγο μια φράση του παππού μου...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/aggath_02.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Δεν είδα στον παππού μου να του αρέσει το πιοτό και να διασκεδάζει με φίλους του τις Κυριακές, ή να γυρνάει μεθυσμένος και να τον μαλώνει η γιαγιά μου –παρά τις αρκετές, σήμερα πια, ιστορίες. Πάντα τον θυμώνουν να τρέχει στις δουλειές του –στα χωράφια, τα ζώα και τα καλάθια– και η μόνη του χαρά ήταν όταν μαζεύονταν όλη του η οικογένεια μαζί, πράγμα πολύ δύσκολο.<br><br> 

Για μένα ήταν ένας απλός άνθρωπος που δούλευε πολύ, γενναιόδωρος με τους άλλους, και αυστηρός. Ήθελε, απαραιτήτως, το ψωμί του στο μεσημεριανό φαγητό («Μαρία, φερ' ψωμί!») και μια από τις ελάχιστες χαρές του ήταν να παίζει «σκαμπίλι» τα βράδια, με την λάμπα πετρελαίου να καίει, μαζί με τ' αγόρια του που επέστρεφαν το καλοκαίρι στο χωριό, μετά από τις σκοτούρες, όλο τον χρόνο, της Αθήνας.<br><br>

Το αυστηρό του ύφος, οι κοφτές φράσεις χωρίς περιττές κουβέντες, δεν σε άφηναν να τον πλησιάσεις πολύ. Οι μετρημένες φράσεις του χαρακτήριζαν το πνεύμα και την ηθική του. Ακόμη και όταν διηγείτο ιστορίες από το παρελθόν πάντοτε μου αφήνε μια δεύτερη σκέψη, όπως στις παραβολές ο Κύριος. <br><br>

Ο παππούς, όπως και οι άλλοι άντρες του χωριού εκείνα τα χρόνια, δεν ήξερε κολύμπι. Δεν το χρειαζόταν –όλη μέρα στα χωράφια του και στα ζωντανά του. Όταν, μάλιστα, μας πήγαιναν για μπάνιο στην Κολυμπήθρα οι γονείς μας –την εποχή που υπήρξε η φήμη ότι είχαν χαθεί δυο αδέλφια στην Μεγάλη Κολυμπήθρα– έλεγε δυνατά για να μας προστατέψει: «μπορεί η θάλασσα να'ναι αλμυρή αλλά στη Μεγάλη είναι τόπους-τόπους λύσσα. Να μην πάτε εκεί», και έφευγε για τα καλάθια του.<br><br>

Μια άλλη φορά, πήγαινα μαζί με τον παππού μου στην εκκλησία. Δεν ήταν Κυριακή, και τώρα που το σκέφτομαι, όταν ήμουν μικρός είχα την αίσθηση πως σε αυτό το χωριό δεν τελειώνουν οι εκκλησιασμοί... Τέλος πάντων. Είχε χτυπήσει η καμπάνα, κατέβηκα από το σπίτι μας, συναντηθήκα μαζί με τον παππού μου στον δρόμο, και συνεχίσαμε μαζί. Ένας ηλικιωμένος κύριος με πρόσωπο κατακόκκινο και άσπρο στριφτό μουστάκι –που δεν τον είχα ξαναδεί, ούτε και τον ξαναείδα ποτέ– κατευθυνόταν με γρήγορο βήμα στην εκκλησία. Μου φάνηκε πως μπέρδεψε την είσοδο και όταν άνοιξε την πόρτα και μπήκε μέσα, είπα στον παππού μου ότι «αυτός ο κύριος δεν έχει ξαναέρθει εδώ». Ο παππούς χαμογέλασε και ψιθύρισε πως «δεν πηγαίνει συχνά στην εκκλησία αυτός».<br><br>

Σε όλη την διάρκεια της λειτουργίας σκεφτόμουν αυτό που είπε ο παππούς μου, και δεν μπορούσα να καταλάβω πως κάποιος από άλλο χωριό που δεν ξέρει την εκκλησία μας και μπερδεύεται με την είσοδο της ενορίας, φανερώνει πως δεν εκκλησιάζεται συχνά. Μου φάνηκε τελείως άδικο και ξαναέφερα την κουβέντα στον παππού, άμεσως μόλις τελείωσε η λειτουργία. Γύρισε και μου είπε πως «οι άνθρωποι της εκκλησιάς είναι αυτοί που βγάζουν εύκολα το καπέλο τους». Δεν είχα παρατηρήσει, αλήθεια, ότι ο συγκεκριμένος κύριος μπήκε χωρίς να κατεβάσει την τραγιάσκα του...<br><br>

Από τότε παγιώθηκε στην συνείδησή μου ότι ο παππούς μου, ενώ φάνταζε ένας απλός άνθρωπος –ένας ταπεινός γεωργός– έκρυβε μέσα του έναν λαϊκό διανοητή, έναν παρατηρητή της ζωής, έναν στοχαστή. Κάθε φορά που μίλαγε κοφτά και απότομα, σχεδόν αποφθεγματικά, επεξεργαζόμουν τα λόγια του λίγο παραπάνω.<br><br>

Κάνα χρόνο πριν πεθάνει το έφερε η κουβέντα και τον ρώτησα «εάν οι άνθρωποι της εκκλησιάς είναι αυτοί που βγάζουν εύκολα το καπέλο τους, όπως μου είχες πει, ποιοι είναι οι άνθρωποι των χωραφιών;» Με κοίταξε, έβγαλε μια πνιχτή ανάσα και μονολόγησε χαμηλόφωνα: «αυτοί που βλέπουν τ' αγκάθια σα λουλούδια...»<br><br>

<img src="http://volax.gr/uploads/jimel/old_site/images/aggath_04.jpg" border="0"><br><br><br>

<img src="http://volax.gr/uploads/jimel/old_site/images/aggath_03.jpg" border="0"><br><br><br>

<img src="http://volax.gr/uploads/jimel/old_site/images/aggath_neo11.jpg" border="0"><br><br><br>

<img src="http://volax.gr/uploads/jimel/old_site/images/aggath_05.jpg" border="0"><br><br><br>

<img src="http://volax.gr/uploads/jimel/old_site/images/aggath_01.jpg" border="0"><br><br><br>

</p></td></tr>

<tr><td><p class="epilogos">
<b>Ιρανόν</b> 21.08.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>
 
  <tr><td><p class="pagetitle">«Η υστερία του πράσινου»</p></td></tr>
 <tr><td><p class="prologos">Οι ανθρώπινες παρεμβάσεις στο περιβάλλον, για να καλύψουν τις μεταβαλλόμενες ανάγκες μας, διαφοροποιήθηκαν και  από «ανώδυνες» ανθρώπινες δράσεις, μετατράπηκαν σε μεγάλης κλίμακας επεμβάσεις με καταστροφικές συνέπειες. Μετά, μας έπιασε η ανάγκη να τα  «καλλωπίσουμε», φυτεύοντας δέντρα παντού, εκεί που δεν υπήρχαν ποτέ. Θέλαμε να ζούμε στην Ελλάδα αλλά αυτή να μοιάζει με το Σάλτσμπουργκ... 
 Μεταφέρουμε εκτεταμένα αποσπάσματα από ένα κείμενο του μεγάλου εικαστικού Γιάννη Τσαρούχη για την «υστερία του πράσινου» που έχει ο νεοέλληνας...</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/prasino_00.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
<em>«Yπάρχει ένας ρυθμός γαλλικός για τα έπιπλα και τη διακόσμηση που ονομάζεται "ρυθμός επιστροφής από την Αίγυπτο". Για τους Έλληνες, που δεν ξέρουν τι σημαίνει αυτό –χωρίς να τους προσβάλω– επεξηγώ ότι η επιστροφή από την Αίγυπτο είναι του Ναπολέοντος. Επανερχόμενοι οι Γάλλοι καλλιτέχνες, αρχαιολόγοι και κάθε είδους ειδικοί που ακολούθησαν τον Βοναπάρτη, μ' αυτά που κουβάλησαν μαζί τους και με τις καινούργιες ιδέες που τους γέννησε η θέα της αιγυπτιακής τέχνης, πρόσθεσαν στην ήδη ελπίζουσα τέχνη της εποχής τους, μορφές αιγυπτιακές δημιουργώντας μια τέχνη αναμίξεως καθαυτό πτολεμαϊκής.<br><br>

»Αλλοίμονο! Η Ελλάς ακριβώς από εκείνα τα χρόνια άρχισε να δημιουργεί ένα δικό της ρυθμό, παράλληλα με τ' άλλα μέρη της Μέσης Ανατολής και των Βαλκανίων, τον ρυθμό επιστροφής από την Δύση. Από ποία Δύση όμως; Από τη Δύση των καφενείων των εμποροπανηγύρεων και των ξενοδοχείων. [...] Όσο και αν είναι φυσικό ν' αγαπά κανείς το σπάνιο και το αντίθετό του, πρέπει να ομολογήσουμε πως ο τρόπος με τον οποίον ο Έλληνας 
ονειρεύεται και θέλει να φτάσει τη Δύση, είναι ένα ειδικό εθνικό σύμπλεγμα, μέσα στο οποίο μπορείς να συναντήσεις μεγαλοφυία, φόβο, δεισιδαιμονία, ευγενική φαντασία, αφόρητη προστυχιά, πολλή προστυχιά κ' έναν αποπνικτικό απαράδεκτο ασιατισμό... Το μέγα σύμβολο αυτής της 
νευρώσεως είναι η πρασινάδα. [...]<br><br>

<img src="http://volax.gr/uploads/jimel/old_site/images/xlorida 2013.jpg" border="0"><br><br><br>

»Ασφαλώς θα έχουμε ανάγκη πρασίνου. Ότι έχει γραφεί από ιατρούς, δασολόγους, μετεωρολόγους και οικονομολόγους σχεδόν με πείθει ότι είναι απαραίτητο να υπάρχουν δάση και να προστατεύονται τα υπάρχοντα. [...] Το συμπέρασμα στο οποίο έφθασα είναι ότι το πράσινο, όσο και αν σεβασθούμε τις γνώμες επιστημόνων και τεχνικών, είναι κάτι που δεν ταιριάζει στις ζώνες εμφανίσεως του "ελληνικού χώρου". Ονειρεύομαι την 
ημέρα που οι Έλληνες θα είναι τόσο ανεπτυγμένοι αισθητικώς, ώστε θα λένε στους καλλιεργημένους ξένους που επισκέπτονται τον τόπο μας: Μας συγχωρείτε γι' αυτές τις ακατάστατες πρασινάδες, αλλά δεν έχει τελειώσει ακόμη η μελέτη αφαιρέσεώς τους, οπότε θα μεταφερθούν μακράν των ζωνών εμφανίσεως σε ειδικές κρυφές περιοχές που θα ονομάζονται "πνεύμονες", αλλά που θα είναι κρυφοί και αθέατοι όπως είναι σ' ένα αρχοντικό σπίτι το λεβητοστάσιο του καλοριφέρ, οι ηλεκτρικές κουζίνες, τα ψυγεία και όλα τα μηχανήματα του κομφόρ.<br><br>

»Βέβαια ένα δάσος από δρυς με ένα ή δυό κυπαρίσια, με δυό τρεις ψιλόλιγνες φοινικιές, μερικά χαρίεντα νεοκλασικά σπίτια, θά'ταν πολύ διασκεδαστικά κάπου στην Αθήνα, στο Σύνταγμα ή στην Ομόνοια, όπως περίπου ήταν άλλοτε. [...] Αν θέλουμε να είμαστε στο ύψος της τραγικής μας μοίρας και του αρχαίου μεγαλείου, αυτές οι αναιμικές και σκονισμένες πρασινάδες, είναι κάτι χειρότερο από τα ψεύτικα διαμαντικά, τα καταφανώς 
ψεύτικα, που φορά μια άσχημη και κουρελιάρα γυναίκα. [...] Τι τις θέλουμε αυτές τις πρασινάδες, τις σκονισμένες αναιμικές πιπεριές, τα φυματικά πευκάκια, τα μπασμένα ή ψωριασμένα κυπαρισάκια κι όλον τον πάσχοντα από αιώνια ανεπάρκεια φυτικό μας κόσμο. <br><br>

»Ας πάρουμε δύο τρία διάσημα τοπία γύρω από την Ακρόπολη. Αλλά γιατί να μην πάρουμε την ίδια την σεβασμία Ακρόπολη –ανάκτορο της αγνής θεάς– που η σύγχρονη ελληνική προστυχάντζα χρόνια τώρα προσπαθεί να μετατρέψει σε βιλίτσα του Ψυχικού ή της Φιλοθέης, όπου κατέφυγε όχι η Αθηνά αλλά κάποιος ανυπόφορος φραγκολεβαντίνος. Το μάτι μου πήρε τον περιβολάρη της Ακροπόλεως με λάστιχο να ποτίζει τριανταφυλλιές τους είδους που ονομάζονται Καρμεντσίτα, Σάρα Μπερνάρ, μπούζια μπόλικα (αυτά αυξάνονται αμέσως) κι έτσι δεν μένει ούτε μια στιγμή το τοπίο απείραχτο. Υπάρχει και μια αμυγδαλιά, εκτός κλίμακος φυσικά, και η μεγάλη πληγή των κλασικών αρχαιολογικών χώρων: το κυπαρισσάκι. Φουντωτό ή συμπεπυκνωμένο, σαν όρθιο περίττωμα πασπαλισμένο με άφθονη σκόνη, σε γελοίο και ενοχλητικό ανταγωνισμό –όπως παρατήρησε ο μέγας Πικιώνης– 
με τις επίσης όρθιες κολώνες που επιμόνως ζητούν οριζόντιες ή καμπύλες συμπληρωματικές όχι όμως όρθια σουβλιά,άθλια και φυματικά, ενοχλητικά παράσιτα στο καθαρό τραγούδι τους. <br><br>

»Ο Άρειος Πάγος, μέγα μνημείο του Ελληνικού μύθου, είναι θύμα αυτής της ανυπόφορης μάταιης αγάπης της πρασινάδας. [...] Εκεί επάνω δικάσθηκαν θεοί και κρίθηκαν θεμελιακά πράγματα του ελληνικού πολιτισμού από θεούς. Οι αρχαίοι Έλληνες δεν τόλμησαν να τον καλλωπίσουν, αν και δεν τους έλειπε ούτε το γούστο, ούτε η φαντασία. Εν τούτοις εμείς του μπήξαμε σαν οδοντογλυφίδες ένα πλήθος από βδελύγματα της χλωρίδος που η ελεεινή τους κατάσταση δείχνει ότι η ίδια η γη δεν τα θέλει για παιδιά της. Αν ο Έλληνας έχει ανάγκη να στεγαστεί για ν' αποφύγει τον ήλιο υπάρχουν τέντες ή οι στοές. Αλλά αυτοί οι νάνοι γεμάτοι ψώρα και σκόνη ούτε σκιά δίνουν ούτε ομορφιά, αλλά ούτε καν πράσινοι είναι. <br><br>

»Σεβαστή νεύρωση βέβαια η μανία για το πράσινο, αλλά όχι στις ζώνες εμφανίσεως όπου φυσικά βασιλεύει ο μέγας άρχων του ελληνικού τοπίου, ο βράχος. Ο ελληνικός δρυμός είναι τα ελληνικά βράχια. Το πράσινο φυτεύεται εκεί που δεν καταστρέφει τα βράχια. Αυτές  είναι οι αθάνατες γλυπτικές της φύσεως που θα δίδουν στον αιώνα τον χαρακτήρα στον τόπο μας. Το πράσινο πρέπει να μπαίνει αλλού. Δίπλα σε βράχια ή δίπλα σε αρχαία ερείπια δεν πρέπει να φυτεύονται πρασινάδες, και ό,τι μπει πρέπει να μπαίνει αφού βασανισθεί πάρα πολύ. Εδώ όμως υπάρχει η κακογουστιά του πέμπτης κατηγορίας σταθμάρχη που διακοσμεί με γεράνια και άλλα φανταχτερά φυτά τον σταθμό του για να πάρει το πρώτο βραβείο.<br><br>

»Κοιτάξτε τα παλιά σχέδια των περιηγητών πριν αρχίσει δενδροφύτευση. Τι χαρακτήρας, τι ευγένεια τοπίου! Τώρα παρελθόν όλα αυτά. [...] Η Ελλάς εξελιχθείσα στο έπακρον, δεν μπόρεσε να ξεφύγει ακόμα από τον παρωχημένο συρμό επιστροφής απ' το Τυρόλο, από το Σαλτσβούργο κι από τις μάταιες προσπάθειές της να επιτύχει τις "εναλλαγές του πρασίνου" που τελικώς δεν τις πετυχαίνει ποτέ».
</em><br><br>
<font class="pagebodygreen">[Γιάννης Τσαρούχης, Αγαθόν το Εξομολογείσθαι, σ. 170-174, Καστανιώτης 1986] </font>
</p></td></tr>


<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/prasino_01.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">«Εδώ [όταν] ήμουνα νέος σαν κι εσένανε ήdανε μόνο βράchια. Τώρα με όλ' αυτά 
τα δέντρα και με chείνα, δεν βλεπς τίφτας»</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/prasino_02.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">«Εδωνά είchε μόνο βόλια. Che φύσαε αέρας πολύς... Τι να σ' λέω τώρα...»</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/prasino_03.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">«Ε! Τέτοια θέα όπου chε να πας δε θα τηνε δεις!»</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/prasino_04.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Η Βωλάξ τον Αύγουστο του 1993. Ο δρόμος από το Μπουρό ήταν ακόμη χωματόδρομος.</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/prasino_05.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">Φθινόπωρο του 1991. Όταν τα βράχια έφταναν μέχρι το χωριό...</td></tr>
</table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

 
 <tr><td><p class="pagetitle">Τα δύο κυπαρίσσια</p></td></tr>
 <tr><td><p class="prologos">«Tα δέντρα, γενικά, είναι σοφά πλάσματα, και είναι σοφά γιατί έχουν μεγάλη υπομονή. Γεννιούνται, δηλαδή βγαίνουν απ' το χώμα, μικρά μικρά, σαν χορταράκια, και σιγά σιγά, δένουν κορμό, δένουν κλαδιά και γίνονται τεράστιοι γίγαντες, έτσι που να μπορούμε να καθόμαστε τα καλοκαίρια κάτω απ' τη σκιά τους και να δροσιζόμαστε. Ακόμη όμως πιο σοφά είναι τα αιωνόβια δέντρα, αυτά δηλαδή που ζουν χρόνια πολλά, ολόκληρους αιώνες. Καταλαβαίνετε πόση σοφία έχουν θησαυρίσει αυτά τα δέντρα μέσα στους αιώνες, τι έχουν δει τα μάτια τους;»</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Dentro_Ekklisia_2011s.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
<em>«Τα αιωνόβια δέντρα ήταν κιόλας εδώ, όταν ο άνθρωπος ταξίδευε ακόμη με τα πόδια ή καβάλα στα υποζύγια, άλογα, δηλαδή, μουλάρια ή γαϊδούρια. Κι όσο περνούσανε τα χρόνια, τον είδαν να ξυπνά, σιγά σιγά, και να ανακαλύπτει, πρώτα τα κάρα και τις άμαξες και, ύστερα, τα τρένα, τ' αυτοκίνητα, τ' αεροπλάνα, τα διαστημόπλοια... Οι άνθρωποι ανακαλύπτανε και φεύγανε· τα αιωνόβια δέντρα μένανε πάντα εδώ, συγκεντρώνοντας, ανάμεσα στους αλλεπάλληλους κύκλους του κορμού τους, γνώσεις ανεκτίμητες. Γίνανε κάτι σαν βιβλιοθήκες· μέσα στα κύτταρά τους είναι γραμμένη όλη σχεδόν η ιστορία του ανθρώπινου είδους.</em><br><br>

<img src="http://volax.gr/uploads/jimel/old_site/images/Kyparissi.jpg" border="0"><br><br><br>

<em>»Δεν είναι όμως μόνο γι' αυτό σοφά τα αιωνόβια δέντρα. Οι ρίζες τους, έτσι που χώνονται βαθιά, όλο και πιο βαθιά, μέσα στο χώμα, βρίσκονται πολύ κοντά στην καρδιά της γης και συνομιλούν μαζί της και μαθαίνουν απ' αυτήν μυστικά που είναι άγνωστα στον Επάνω κόσμο. Τα κλαδιά τους πάλι, τα πανύψηλα κλαδιά τους, που χαϊδεύουν με τα φύλλα τους το μέτωπο του ουρανού, ακούνε ιστορίες που τους λένε τ' άστρα, ιστορίες που ποτέ τους δε θα μάθουνε οι άνθρωποι...»</em><br>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/Dentro_Koimitirio_2011s.jpg" border="0"></td>
</tr></table></td></tr>

<tr><td><p class="pagebody">

Δύο κυπαρίσσια φυτεύτηκαν στο χωριό πριν από 100 ολόκληρα χρόνια. Το πρώτο, έξω από το σκευοφυλάκειο της ενορίας, και το  δεύτερο, στο κοιμητήριο των μικρών παιδιών, στο σημείο που είχε γκρεμιστεί η παλιά ενορία έναν αιώνα πριν. Ένα μεσημέρι, που μόνο ο ήχος από τα τζιτζίκια ακούγονταν στο χωριό, πήραμε μια μεζούρα και μετρήσαμε τον κορμό τους:<br><br>

<em>Σακριστία: 1.73m (διάμετρος στο έδαφος), 1.39m (διάμετρος στο 1m από το έδαφος)</em><br>
<em>Κοιμητήριο: 2.08m (διάμετρος στο έδαφος), 1.83m (διάμετρος στο 1m από το έδαφος)</em><br><br>

Και αφού τους μετρήσαμε, κάτσαμε στην σκιά τους για να ξεκουραστούμε. Ο ήλιος έκαιγε στο πέρα χωράφι...</p></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

 
 <tr><td><p class="pagetitle">Περί καλάμου</p></td></tr>
 <tr><td><p class="prologos">Σ' ένα μονοτεχνικό χωριό, όπως το δικό μας, που ασχολείται (εδώ και αιώνες) με την καλαθοπλεκτική, 
 κάθε πρόσθετη πληροφορία για τα υλικά που χρησιμοποιούνται στις κατασκευές των καλαθιών, παρουσιάζει πάντα ενδιαφέρον. Από το 
 τέταρτο βιβλίο <em>«Περί Φυτών Ιστορίας»</em> του Θεόφραστου, μεταφέρουμε τις πληροφορίες του για τη φυσιολογία των καλαμιών.</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/cane_kalamion.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Κατ' αρχάς, <em>«δόναξ στ&#8052;ν &#7936;ρχαία &#7953;λληνικ&#8052; λέγεται &#8001; κάλαμος, &#7972;δη στ&#8056;ν &#8013;μηρο <font class="pagebodygreen">[Κ 466• ξ 474]</font> &#7936;π&#8056; τ&#8056; &#7956;τυμον 
τ&#8134;ς λέξεως κι &#7936;π&#8056; τ&#8052;ν &#7956;κφρασι το&#8166; &#8029;μνου ε&#7984;ς &#7961;ρμ&#8134;ν <font class="pagebodygreen">[47]</font> δόνακας καλάμοιο φαίνεται &#8005;τι κάλαμος &#7936;ρχικ&#8048; 
λεγόταν &#7969; &#8005;λη φυτεία κα&#8054; δόναξ &#7969; μία &#8165;ίζα, &#7952;πειδ&#8052; δονε&#8150;ται μ&#8050; τ&#8056; φύσημα το&#8166; &#7936;νέμου <font class="pagebodygreen">[Μθ 11,7• Λκ 7,24]</font> 
«κάλαμος &#8017;π&#8056; &#7936;νέμου σαλευόμενος». Απ&#8056; τ&#8052;ν &#8021;λη δόναξ λέγεται κα&#8054; κάθε καλάμινη κατασκευή, &#8005;πως τ&#8056; βέλος 
<font class="pagebodygreen">[Λ 584]</font> κα&#8054; &#7969; φλογέρα <font class="pagebodygreen">[Πίνδαρος, Πυ. 12,25]</font>, λέγεται δ&#8050; κα&#8054; 
&#7969; γραφίδα μελάνης, &#7969; πέννα, τόσο κάλαμος <font class="pagebodygreen">[Πλάτων, Φα&#8150;δρ., 276e. Π. Διαθήκη, Ψα 44,2]</font> &#8005;σο κα&#8054; δόναξ 
<font class="pagebodygreen">[Φίλιππος Θεσσ., &#7944;νθ. παλ. 6,62,2. Δαμόχαρις 6,63,5. Πα&#8166;λος Σιλεντιάριος 6,64,3 • 6,65,5-6 • 6,66,8]</font> 
στ&#8048; λατινικ&#8048; κείμενα, παρμένο &#7936;π&#8056; τ&#8048; &#7953;λληνικά, τ&#8056; &#8004;νομα γράφεται donax <font class="pagebodygreen">[Plinius 16,165]</font>» 
</em><font class="pagebodygreen">[Κωνσταντ&#8150;νος Σιαμάκης, Μελέτες 1, Θεσσαλονίκη 2008] </font><br><br>

Ο Μιχαηλίδης γράφει: <em>«Είδος μικρού λεπτού καλαμιού. Κομμάτια δόνακα χρησιμοποιούνταν μέσα στο ηχείο της λύρας για να υποβαστάζουν τη μεμβράνη (βλ. λύρα): αυτός ο δόνακας ονομαζόταν δόναξ υπολύριος• <font class="pagebodygreen">[Πολυδ. IV, 62]</font>: "και δόνακα δέ τίνα υπολύριον οι κωμικοί ωνόμαζον, ως πάλαι αντί κεράτων υπότιθέμενον ταις λύραις" 
(και οι κωμικοί ονόμαζαν κάποιο δόνακα [καλάμι] υπολύριο, που τον παλιό καιρό τον τοποθετούσαν στις λύρες στη θέση των κεράτων). Και ο Αριστοφάνης μιλά γι' αυτό στους Βατράχους <font class="pagebodygreen">[232-233]</font>: "ένεκα δόνακος, όν υπολύριον ένυδρον εν λίμναις τρέφω" (εξαιτίας του υπολύριου δόνακα, που τρέφω στα νερά των λιμνών). Δόναξ, λέγεται ακόμη, το λεπτό καλάμι που, καθώς λέγεται, χρησίμευε για την κατασκευή συρίγγων. <font class="pagebodygreen">[Ευστ. Παρεκβολαί... 1165, 23]</font>: "και δοκούσιν εκ δονάκων μεν σύριγγες γίγνεσθαι, αυλοί δε εκ καλάμων". Από δόνακα γίνονταν και οι αυλητικές γλωσσίδες (τις αναφέρει με την λέξη Κάλαμος ο Θεόφραστος)• πρβ. Drachmann Schol. Pind. Carm. 12ος Πυθιόνικος <font class="pagebodygreen">[τόμ. II, σ. 268]</font>. Τέλος, δόναξ λεγόταν και η σύριγγα ή ποιμενικός αυλός. <font class="pagebodygreen">[Ιμέριος, Λόγοι 15, 674]</font>: "αυλοίς επηχών ή δόναξι" 
(παίζοντας αυλούς ή δόνακες). <font class="pagebodygreen">[Αθήν. Γ', 90D]</font>: "οι δέ σωλήνες... προς τινων δε αυλοί και δόνακες" (και οι σωλήνες... που μερικοί ονόμαζαν αυλούς και δόνακες). </em><font class="pagebodygreen">[Σόλωνας Μιχαηλίδης, Εγκυκλοπαίδεια της Αρχαίας Ελληνικής Μουσικής, Εκδόσεις Μορφωτικού Ιδρύματος Εθνικής Τραπέζης, 1999]</font><br><br>

Ο Θεόφραστος (το πραγματικό του όνομα ήταν Τύρταμος) είναι αυτός που κατέγραψε, πλήρως, την φυσιολογία του. Ο Θεόφραστος γεννήθηκε περί το 370 π.Χ. στην <em>Ερεσό </em>της Λέσβου. Φοίτησε στην Πλατωνική Ακαδημία ως μαθητής του Πλάτωνα και αργότερα συνδέθηκε φιλικά με τον Αριστοτέλη που τον ακολούθησε. Μετά τη φυγή τού Σταγιρίτη από την Αθήνα, το 323 π.Χ., τον διαδέχθηκε στη <em>Διεύθυνση του Περιπάτου</em>. Δίδαξε πλήθος μαθητών (την περίοδο που διοίκησε την σχολή, λέγεται ότι φοιτούσαν δύο χιλιάδες μαθητές!), ανάμεσα στους οποίους ο Μένανδρος, ο Δείναρχος, ο Δημήτριος Φαληρέας, οι βασιλείς της Μακεδονίας Φίλιππος και Κάσσανδρος και ο βασιλιάς της Αιγύπτου Πτολεμαίος Α'. Πέθανε σε προχωρημένη ηλικία, περίπου το 287 π.Χ..<br><br>

Τα έργα του παραπέμπουν στον Αριστοτέλη, τον οποίον εν γένει ακολούθησε. Από το φιλοσοφικό του έργο διαθέτουμε λίγα αποσπάσματα, αλλά σώζονται μεγάλο μέρος των φυσιογνωστικών συγγραμμάτων του και οι περίφημοι <em>Χαρακτήρες</em>. Από το πολύτομο έργο του <em>Περί Φυτών Ιστορίας</em> αντιγράφουμε (σε απόδοση στα νέα ελληνικά και αποσπασματικά) τις περιγραφές του για το καλάμι <font class="pagebodygreen">[βιβλίο Δ', φυτό ΧΙ]</font>. Να αναφέρουμε εδώ, ότι το ενδιαφέρον μας για το καλάμι –πέρα από τη φυσιολογία του– είναι η κυρίως στην χρήση του στην καλαθοπλεκτική, ενώ για τον Θεόφραστο, στην χρήση του στην κατασκευή αυλών (μουσικών οργάνων). Το καλάμι αποτέλεσε βασικό υλικό, στα αρχαία χρόνια, με πλήθος χρήσεων: κάποτε χρησιμοποιήθηκε για ακόντια και βέλη αλλά, κυρίως, μπορεί να καλλιεργηθεί για να προστατεύσει τη γη από τη διάβρωση, για τη δημιουργία διαφόρων ανεμοφρακτών, για τη δημιουργία στεγάστρων 
και πρόχειρων καταλυμάτων (καλύβες), ακόμη και εσωτερικών τοιχώσεων (βλ. βωλακίτικη αρχιτεκτονική). Οι βλαστοί του χρησιμοποιούνται για τη κατασκευή ξύλινων πνευστών οργάνων, καλαμιών ψαρέματος και, φυσικά, καλαθιών. Ακόμη και από τα φύλλα του κατασκευάζονται διάφορες ψάθες. <br><br>

Ας δούμε το κείμενο του Θεόφραστου που έχει εξαιρετικά ενδιαφέρον: <em>«Για το καλάμι λένε ότι υπάρχουν δύο είδη, αυτό που χρησιμοποιείται για την κατασκευή αυλών και το άλλο. Από το δεύτερο είδος υπάρχει μόνο μια ποικιλία και αυτά τα δύο φυτά διαφέρουν μεταξύ τους ως προς την ισχύ, το πάχος, τη λεπτότητα και την αδυναμία. Το δυνατό και παχύ το ονομάζουν χαρακία ("καλούσι σε τον μεν ισχυρόν και παχύν χαρακίαν") και το άλλο πλόκιμο ("τον δ' έτερον πλόκιμον").<br><br>

»Το τελευταίο λένε ότι φυτρώνει στα πλωτά νησιά και ο χαρακίας στους καλαμιώνες ("κώμυθας"). Αυτό είναι το όνομα που δίνουν στα μέρη όπου υπάρχουν πολλά καλάμια με τις ρίζες τους μπλεγμένες. [...] Λένε ότι ο χαρακίας φυτρώνει, μερικές φορές, στα ίδια σημεία όπου φυτρώνει το καλάμι που χρησιμοποιείται για τους αυλούς, και τότε, είναι πιο μακρύς από τον χαρακία άλλων περιοχών, όμως τον τρώνε τα σκουλήκια. Αυτές είναι, λοιπόν, οι διαφορές που αναφέρουν σχετικά με τα καλάμια. <br><br>

»Ως προς το καλάμι που χρησιμοποιείται για τους αυλούς, δεν είναι αλήθεια αυτό που λένε μερικοί, ότι, δηλαδή, φυτρώνει κάθε εννέα χρόνια και ότι αυτός είναι κανονικός ρυθμός της ανάπτυξής του [...] θεωρώντας ως κανόνα αυτό που στην πραγματικότητα είναι τυχαίο. Στην πραγματικότητα, φυτρώνει, όταν μετά από μια περίοδο βροχών το νερό παραμείνει στη λίμνη τουλάχιστον για δύο χρόνια, και γίνεται καλύτερο, αν το νερό μείνει περισσότερο.<br><br>

»[...] Λένε ακόμα ότι διαφέρει από τα άλλα καλάμια διότι έχει γενικά πιο πλούσια ανάπτυξη από τη φύση του, όντας πιο γεμάτο, πιο σαρκώδες και πιο "θηλυκό" στην όψη, θα μπορούσε να πει κανείς. Λένε ακόμα και το φύλλο του είναι πιο πλατύ και πιο λευκό, αν και η φόβη του είναι μικρότερη απ' ότι στα άλλα καλάμια. Μερικά μάλιστα δεν έχουν καθόλου φόβη και τα ονομάζουν "ευνούχους" ("και προσαγορεύουσιν ευνουχίας"). Από αυτά, λένε ότι κατασκευάζονται οι καλύτεροι διπλοί αυλοί, αν και δεν καταφέρνουν να φτιάξουν παρά μόνο λίγους παρά την προσπάθεια. [...] Λένε ότι κατάλληλη εποχή για το κόψιμο των καλαμιών ήταν ο μήνας Βοηδρομιώνας (=περίπου ο Σεπτέμβριος), κατά την ανατολή του Αρκτούρου. Διότι, παρ' όλο που το καλάμι που κοβόταν έτσι, δεν ήταν έτοιμο να χρησιμοποιηθεί για πολλά χρόνια και χρειαζόταν πολύ προκαταρκτικό παίξιμο [...] Όταν έγινε στροφή προς ένα πιο περίπλοκο τρόπο παιξίματος, άλλαξε και η εποχή κοψίματος των καλαμιών, διότι τώρα τα κόβουν τον μήνα Σκιρροφοριώνα (=Ιούνιος) ή τον Εκατομβαιώνα (=Ιούλιος), γύρω στο ηλιοστάσιο ή λίγο πιο πριν. [...] Αυτές είναι, καθώς μας λένε, οι κατάλληλες εποχές για το κόψιμο των καλαμιών.<br><br>

»[...] Λένε, λοιπόν, ότι για την κατασκευή των διπλών αυλών, τα καλύτερα κομμάτια είναι εκείνα που προέρχονται από το μέσον του καλαμιού, ενώ, τα κομμάτια που είναι από το επάνω μέρος κάνουν πολύ μαλακά ζεύγη και αυτά που είναι κοντά στη ρίζα πολύ σκληρά. [...] Γενικά, λένε ότι αναπτύσσονται καλά οπουδήποτε υπάρχει κομμάτι γης με βαθύ, πλούσιο και λασπώδες έδαφος. [...] Αρκετά όμως μιλήσαμε για την ανάπτυξη και τη φύση του καλαμιού που χρησιμοποιείται για τους αυλούς, για την κατεργασία του και για τις διαφορές 
του από τα άλλα καλάμια.<br><br>

»Δεν είναι όμως αυτά τα μόνα είδη καλαμιών. Υπάρχουν πολλά άλλα που έχουν ευδιάκριτες διαφορές. Υπάρχει ένα είδος με σάρκα και γόνατα, που έχει πυκνή σύσταση, κι ένα άλλο που η σύστασή του είναι αραιή και έχει λίγα γόνατα. Υπάρχει το κούφιο καλάμι, που μερικοί ονομάζουν "συριγγία" ("ον καλούσί τινες συριγγίαν"), επειδή δεν έχει σχεδόν καθόλου ξύλο και σάρκα. Υπάρχει ένα άλλο συμπαγές και σχεδόν εντελώς γεμάτο. Άλλο είναι κοντό και αναπτύσσεται γρήγορα και είναι ψηλό και χονδρό. Υπάρχει ένα που είναι λεπτό και με πολλά 
φύλλα και κάποιο που έχει λίγα φύλλα ή μόνο ένα.<br><br>

»Μερικοί διακρίνουν τα διάφορα είδη με διαφορετικά ονόματα. Το πιο συνηθισμένο ίσως είναι το πετροκάλαμο ("κοινότατον δε πως ο δόναξ"), που λένε πως είναι πολύ δασύ και φυτρώνει κυρίως δίπλα σε ποταμούς και λίμνες. Λένε ότι γενικά υπάρχει μεγάλη διαφορά ανάμεσα στα καλάμια που φυτρώνουν στην ξηρά κι αυτά που φυτρώνουν στο νερό. Αρκετά διαφορετικό πάλι είναι το "τοξευτικό" που μερικοί ονομάζουν Κρητικό ("ίδιος δε και ο τοξικός, ον δη Κρητικόν τινες καλούσιν") [...] Αυτό που ονομάζεται Λακωνικό είναι ποικιλόχρωμο. [...] Υπάρχει επίσης ένα είδος καλαμιού που φυτρώνει στη στεριά και το οποίο δεν είναι όρθιο [...]. Το αρσενικό καλάμι είναι συμπαγές, και μερικοί το ονομάζουν "ειλετία". Το Ινδικό καλάμι είναι πολύ διαφορετικό, σαν να είναι ένα τελείως άλλο είδος [...]. Αυτά τα καλάμια γίνονται μεγάλα και στερεά, γι' αυτό τα χρησιμοποιούν για ακόντια.<br><br>

»[...] Όλα τα καλάμια είναι ανθεκτικά και, αν κοπούν ή καούν, ξαναβγαίνουν ακόμα καλύτερα. Επίσης οι ρίζες τους είναι παχιές και πολυάριθμες, γι' αυτό και το φυτό καταστρέφεται δύσκολα. [...] Αρκετά όμως είπαμε σχετικά με τα καλάμια ("Αλλά περί μεν καλάμων ικανώς ειρήσθω")».
</em>
</p></td></tr>
<tr><td><p class="epilogos">
<b>Jimel, </b> 12.01.2011<br><br>
<b>Για το κείμενο:</b><br>
Θεόφραστος, Άπαντα 2 (#453), εκδ. Κάκτος 1998</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

 
 
 <tr><td><p class="pagetitle">Τα αυτοφυή φυτά της Βωλάξ</p></td></tr>
  <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/WF00.jpg" border="0"></td></tr></table></td></tr>

 <tr><td><p class="prologos">Μυρίστε και κόψτε –θα ξαναφυτρώσουν και πάλι– κάποια από τα ταπεινά αλλά υπέροχα αυτοφυή φυτά της σελίδας αυτής! Καλύτερα, όμως, επισκεφτείτε το χωριό μας την Άνοιξη!</p></td></tr>
 
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="prologos"><font class="pagebodygreb">Αλεβυζάκια </font>(Leontodon Tuberosus)<br>
συνομοταξία: Aγγειόσπερμα<br>
τάξη: Asterales<br>
οικογένεια: Asteraceae
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF01_Alevyzakia.jpg" border="0"></td>
</tr></table></td></tr>

<tr><td><p class="pagebody">
Το <em>αλεβ'ζάκι</em>, ή γλυκοράδικο, είναι πολυετές φυτό με ρόδακα φύλλων στη βάση. Βλαστοί ένας ή περισσότεροι, απλοί ή διακλαδισμένοι, χωρίς φύλλα. Κεφάλια με τα ανθίδια, όλα γλωσσοειδή, κίτρινα. <br><br>

Η άνοιξη ήρθε πιο νωρίς φέτος στη Ζεράνη.
</p></td></tr>

<tr><td><p class="prologos"><font class="pagebodygreb">Ανεμώνη </font>(Anemone)<br>
συνομοταξία: Aγγειόσπερμα (Magnoliophyta)<br>
τάξη: Βατραχιώδη (Ranunculales)<br>
οικογένεια: Bατραχιοειδή (Ranunculaceae)
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF02_Anemoni.jpg" border="0"></td>
</tr></table></td></tr>

<tr><td><p class="pagebody">
Δεν θα μπορούσε να λείπει η ανεμώνη ή ανεμώνα από τη χλωρίδα του χωριού και αυτό γιατί η ονομασία ανεμώνη προέρχεται από τη λέξη άνεμος εξ αιτίας της υπόθεσης που έκαναν οι Αρχαίοι Έλληνες ότι τα φυτά αυτά άνθιζαν μόνον όταν φυσούσε άνεμος.<br><br>

Συνολικά, υπάρχουν 150 περίπου είδη ανεμώνης. Στο χωριό υπάρχουν κάποια από αυτά με πιο κοινή την<em> Ανεμώνη την Ταόμορφη</em>. Φύεται σε λειβάδια και χωράφια και την βρίσκουμε στην περιοχή προς την Καλαμάν. Πολυετές, ποώδες φυτό με ρίζα κονδυλώδη, ανθίζει την άνοιξη και τα άνθη της έχουν έντονο κόκκινο χρώμα. Λευκές ή μωβ ανεμώνες υπάρχουν προς τη <em>Σαββαγιάννη </em>και την <em>Αποκωλιανή</em>.
 </p></td></tr>

<tr><td><p class="prologos"><font class="pagebodygreb">Αβρουνιά </font>(Tamus Vulgaris)</p></td></tr>

<tr><td><p class="pagebodytrees">
Αβρουνιά λένε στο χωριό την <em>Αβρωνία</em> ή αδρανιά. Είναι φυτό που ζει πολλά χρόνια με στέλεχος, το οποίο τυλίγεται όπως αυτό του αμπελιού. Αναπτύσσεται αρκετά μέχρι τρία μέτρα και τα φύλλα του έχουν σχήμα καρδιάς που στενεύουν στην άκρη όπου γίνονται μυτερά.Τα άνθη του έχουν χρώμα κιτρινοπράσινο, πάνω σε αραιά τσαμπιά.<br><br>

Η αβρουνιά, είναι φυτό καθαρτικό, διουρητικό και επουλωτικό. Οι κόνδυλοί του (πατατοειδείς) γίνονται καταπλάσματα στις περιπτώσεις εγκαυμάτων από τον ήλιο. Τα τρυφερά βλαστάρια του αφού ξεπικρανθούν, παρέχουν τις θεραπευτικές του ιδιότητες.
</p></td></tr>

<tr><td><p class="prologos"><font class="pagebodygreb">Άγλωσσος </font>(Elymus Repens)</p></td></tr>

<tr><td><p class="pagebodytrees">
Άγλωσσος είναι ένα μικρό φυτό, που φυτρώνει σαν ζιζάνιο στους αγρούς.
</p></td></tr>

 <tr><td><p class="prologos"><font class="pagebodygreb">Αγούδουρας </font>(Hypericum Crispum)<br>
συνομοταξία: Αγγειόσπερμα (Magnoliophyta)<br>
τάξη: Malpighiales<br>
οικογένεια: Clusiaceae<br>
άνθηση: Μάρτιος - Μάιος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF03_Agoudouras.jpg" border="0"></td>
</tr></table></td></tr>

<tr><td><p class="pagebody">
Πολυετής θάμνος με βλαστούς ισχυρούς μέχρι 70cm. ύψος. Φύλλα μικρά, καρδιοειδή λογχοειδή, επιφυή, κυματιστά στα χείλη. Άνθη πολλά, σε ευρεία μεγάλη φόβη. Στεφάνη κίτρινη.<br><br>

Ο αγούδουρας φυτρώνει σε βραχώδη μέρη και αποτελεί την πρώτη ύλη για το σπαθόλαδο ή βάλσαμο (Hypericum Εmpetrifolium) που κλείνει κάθε εσωτερική ή εξωτερική πληγή. Στο χωριό τον χρησιμοποιούσαν –κατά την περίοδο του καλοκαιριού, που δεν έχει άνθος– σαν πρόχειρη σκούπα για τις αυλές των σπιτιών ή τον χώρο έξω από την εκκλησία. Μυρίζει ελαφρώς άσχημα και υπάρχει άφθονος στην περιοχή <em>Λάμαρη</em>. H ποικιλία στο χωριό είναι η Hypericum Ρubescens.
</p></td></tr>

 <tr><td><p class="prologos"><font class="pagebodygreb">Αλσάρι </font>(Lathyrus Clymenum)<br>
άνθηση: Aπρίλιος - Μάιος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF04_Alsari.jpg" border="0"></td>
</tr></table></td></tr>

<tr><td><p class="pagebody">
Το αλσάρι ή αλζάρι είναι το πολυετές φυτό που κάποιοι ονομάζουν λαθούρι. Φύλλα με 2-4 φυλλάρια και ράχη διαπλατυσμένη πτερωτή. Τα κατώτερα φύλλα δίχως φυλλάρια. Έλικες τρισχιδείς. Άνθη 15-20mm με πέτασο πορφυρό και πτέρυγες λευκές ή ρόδινες. Χέδρωπας γραμμοειδής πεπιεσμένος με σπέρματα πεπλατυσμένα. </p></td></tr>

<tr><td><p class="prologos"><font class="pagebodygreb">Άνχουσα </font>(Anchusa Hybrida)<br>
οικογένεια: Βoraginaceae<br>
άνθηση: Aπρίλιος - Σεπτέμβριος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF05_Anchusa.jpg" border="0"></td>
</tr></table></td></tr>

<tr><td><p class="pagebody">
Μονοετής πόα, με βλαστό όρθιο, πολύκλαδο από τη βάση του, με τρίχες αδρές 1mm μήκους και με φύλλα ακέραια ή ελαφρώς κυματοειδή, στενά λογχοειδή ή γραμμοειδή. Άνθη μπλέ (και μωβ), σε αραιούς βοστρύχους.</p></td></tr>

 <tr><td><p class="prologos"><font class="pagebodygreb">Ασκέλα </font>(Asphodelus Albus)<br>
άνθηση: Απρίλιος - Μάιος<br>
</p></td></tr>

<tr><td><p class="pagebodytrees">
Πολυετές φυτό, 1m περίπου ύψους , λείο, με ρίζες κονδυλώδεις και βλαστό σχεδόν απλό. Φύλλα με τρεις ακμές, ημισωληνοειδή, πράσινα. Άνθη λευκά ή ελαφρά ρόδινα σε βότρυ.
</p></td></tr>

<tr><td><p class="prologos"><font class="pagebodygreb">Ασπάλαθος </font>(Calicotome Villosa)
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF06_Aspalathos.jpg" border="0"></td>
</tr></table></td></tr>

<tr><td><p class="pagebody">
Ο ασπάλαθος είναι πολυετές φυτό, αγκαθωτός θάμνος με μικρά φύλλα που διακλαδίζονται σε τρία μικρά, όπως το τριφύλλι. Είναι μαλλιαρά από πάνω και λεία από κάτω. Έχουν βαθύ πράσινο χρώμα. Ο ασπάλαθος ανθίζει στις αρχές της Άνοιξης. Τα λουλούδια του έχουν έντονο κίτρινο χρώμα, είναι νεκταρογόνο φυτό, το μέλι του είναι αραιό, έχει και αυτό έντονο κίτρινο χρώμα με χαρακτηριστική γεύση και άρωμα.<br><br>

Μετά την ανθοφορία οι τρυφεροί βλαστοί μεταμορφώνονται σε πολύ σκληρά και επικίνδυνα αγκάθια, από την αρχή του κορμού του φυτού έως την κορυφή. Οι καρποί του ξεραίνονται και αυτοί. Όταν ανεβαίνει η θερμοκρασία την ημέρα ανοίγουν απότομα με ένα χαρακτηριστικό ήχο και πετάγονται τα σποράκια που περιέχει μέσα το σκληρό κέλυφος του φασολιού του. Με τα πρωτοβρόχια το φθινόπωρο ριζώνουν τα σποράκια 
και δίνουν νέα φυτά.<br><br>

Το ξύλο του είναι πολύ σκληρό και χρησιμοποιείται σαν καυσόξυλο γιατί δίνει δυνατή φωτιά και κάρβουνο που κρατάει. Ο ασπάλαθος αναφέρεται από τον Διοσκουρίδη στην αρχαιότητα. Επίσης πίστευαν οι αρχαίοι Έλληνες ότι με τα αγκαθωτά κλαδιά του ασπάλαθου χτυπούσαν και τιμωρούσαν τους τυράννους στον Άδη.
</p></td></tr>

<tr><td><p class="prologos"><font class="pagebodygreb">Αστοιβή </font>(Sarcopoterium Spinosum)<br>
τάξη: Rosales<br>
οικογένεια: Rosaceae<br>
άνθηση: Aπρίλιος-Ιούνιος
</p></td></tr>

<tr><td><p class="pagebodytrees">
Η αστοιβή ή αστοιβίδα είναι φρυγανώδης χαμηλός θάμνος, πολύ αγκαθωτός με αγκάθια διχαλωτά ύψους 20-80cm. Φύλλα σύνθετα, πτερωτά, 
με 5-15 φυλλάρια λοξώς ωοειδή, βαθέως οδοντωτά - πριονωτά. Άνθη μόνοικα σε στάχεις προμήκεις, στους οποίους τα αρσενικά κατέχουν την 
κορυφή και τα θηλυκά τη βάση. Καρπός σαρκώδης, περιβαλλόμενος από κάλυκα. <br><br>

Είναι φυτό κτηνοτροφικό και φαρμακευτικό. Θεωρείται διουρητικό, τονωτικό και αντιφλογιστικό. Σήμερα, η αστοιβή είναι κατάλληλη για 
εδαφοκάλυψη επιφανειών, αλλά και για τοποθέτηση σε βραχόκηπους.
</p></td></tr>

<tr><td><p class="prologos"><font class="pagebodygreb">Αχινοπόδι </font>(Genista Acanthoclada)</p></td></tr>

<tr><td><p class="pagebodytrees">
Μικρός θάμνος που αποτελεί τροφή για τους άγριους λαγούς. Μπορούμε να βρούμε αχινοπόδια και μέσα στο χωράφι του Μπισνάδου.</p></td></tr>

<tr><td><p class="prologos"><font class="pagebodygreb">Βάτος </font>(Rubus Ulmifolius)<br>
άνθηση: Μάιος - Ιούνιος 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF07_Vatos.jpg" border="0"></td>
</tr></table></td></tr>

<tr><td><p class="pagebody">
Πολυετής θάμνος με βλαστούς τοξοειδείς, ριζοβολούντες στις άκρες, γωνιώδεις, λείους ή χνουδωτούς. Αγκάθια μεγάλα ίσια ή κυρτά, με 
πλατειά βάση. Φύλλα με 3-5 φυλλάρια, οδοντωτά, βαθυπράσινα και λεία από πάνω, λευκωπά και με πυκνό χνούδι από κάτω. Το ακραίο φυλλάριο 
ωοειδές, ταξιανθιά στενή και μακρυά με διακλαδώσεις απλωτές. Πέταλα ρόδινα. Καρποί μαύροι, τριχωτοί ή χνουδωτοί. Βάτο λένε στο Βωλάξ, 
την άγρια βατομουριά.
</p></td></tr>

<tr><td><p class="prologos"><font class="pagebodygreb">Βρούλο</font> (Juncus Articulatus) 
</p></td></tr>

<tr><td><p class="pagebodytrees">
Βρούλο είναι το βούρλο. 18 τα είδη που φυτρώνουν στην Ελλάδα. Ποώδες αειθαλές υδρόφυλλο φυτό του γένους Juncus, με κυλινδρικό 
βλαστό και φύλλα μακρόστενα και συνήθως κυλινδρικά επίσης• τα άνθη του είναι μικρά. Το αρσενικό χρησιμοποιείται 
για <a href="http://www.volax-tinos.gr/ktinotrofia.asp" class="bluelink">πέδικλο</a>. Είναι πολύ κοινό στα διάφορα μονοπάτια του χωριού: 
προς Αγάπη, προς Πετριάδο, στην Κανάλα κ.λπ.
</p></td></tr>

<tr><td><p class="prologos"><font class="pagebodygreb">Γαϊδουράγκαθο </font>(Silybum Marianum)<br>
οικογένεια: Σύνθετα (Compositae)
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF08_Gaidouragatha.jpg" border="0"></td>
</tr></table></td></tr>

<tr><td><p class="pagebody">
Διετές ακανθώδες φυτό που ευδοκιμεί σε χερσότοπους αλλά και σε καλλιεργημένες εκτάσεις. Προτιμά τα ηλιόλουστα μέρη και τα καλά 
στραγκιζόμενα εδάφη. Πολλαπλασιάζετε εύκολα από μόνο του με τους σπόρους του και αντέχει μέχρι και τους -15 βαθμούς κελσίου. <br><br>

Στη βοτανοθεραπευτική χρησιμοποιούνται κυρίως οι σπόροι από τα άνθη του, που μαζεύονται προς το τέλος του καλοκαιριού όταν ξεραθούν 
πλήρως. Όταν είμασταν παιδιά το προσέχαμε να μην μας «τσιμπήσει»...
</p></td></tr>


<tr><td><p class="prologos"><font class="pagebodygreb">Δεντρολίβανο </font>(Rosmarinus Officinalis)<br>
άνθηση: Σχεδόν όλο το χρόνο
</p></td></tr>

<tr><td><p class="pagebodytrees">
Το δεντρολίβανο ή ρόζμαρι είναι αειθαλής θάμνος, με βλαστό ορθόκλαδο, τετραγωνικό, πολύκλαδο και πυκνόφυλλο, ύψους 50cm - 1.20m 
Φύλλα δερματώδη, γραμμοειδή, άμισχα, σταχτοπράσινα και άνθη ασπριδερά ή ασπρογάλαζα, πολλά μαζί, στις μασχάλες των φύλλων.<br><br>

Το δεντρολίβανο ταιριάζει στο ψωμί, σε πολλά κρέατα και ψαρικά χαρίζοντας τους μια ξεχωριστή γεύση. Είναι αρωματικό, φαρμακευτικό και 
μελισσοτροφικό φυτό. Από τα «αγαπημένα» φυτά του χωριού.
</p></td></tr>

<tr><td><p class="prologos"><font class="pagebodygreb">Θυμάρι </font>(Thymus vulgaris)<br>
τάξη: Σωληνανθών (Tubiflorae)<br>
οικογένεια: Χειλανθών (Labiatae)
</p></td></tr>

<tr><td><p class="pagebodytrees">
Το θυμάρι είναι αγγειόσπερμο, δικότυλο φυτό μικρού ύψους (έως 30 εκατοστά), με όρθιους βλαστούς, εξαιρετικά ανθεκτικός και αναδύει 
πολύ ευχάριστο άρωμα. Το θυμάρι είναι ιδιαίτερα αγαπητό στις μέλισσες και το θυμαρίσιο μέλι είναι εξαιρετικής ποιότητας.<br><br>

Τα φύλλα του θυμαριού, όταν ξεραθούν, αποκτούν καφεπράσινο χρώμα και αναδύουν το άρωμα τους όταν θρυμματιστούν. Η γεύση τους είναι 
πολύ δυνατή, ελαφρώς καυστική και πλούσια. Μαζί με τους αποξηραμένους ανθούς χρησιμοποιούνται σαν μπαχαρικό για τον αρωματισμό 
διαφόρων φαγητών, σε ψάρια, κρέατα, σε διάφορες σάλτσες, και σούπες. Στην Ελλάδα υπάρχουν 23 αυτοφυή είδη.
</p></td></tr>

<tr><td><p class="prologos"><font class="pagebodygreb">Κάππαρη </font>(Capparis Spinosa)<br>
συνομοταξία: Αγγειόσπερμα (Magnoliophyta)<br>
τάξη: Καππαρώδη (Capparales)<br>
οικογένεια: Καππαροειδών (Capparidaceae)<br>
άνθηση: Μάιος - Αύγουστος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF09_Cappari.jpg" border="0"></td>
</tr></table></td></tr>

<tr><td><p class="pagebody">
Πολυετής μικρός θάμνος. Έχει μεγάλους βλαστούς έως 1.50m που άλλοι είναι κατακείμενοι και άλλοι όρθιοι. Τα φύλλα είναι επαλλάσοντα, 
με εμφανή νεύρα, ακέραια και άνθη μονήρη, μεγάλα, άσπρα ή ελαφρώς ιώδη, με μεγάλο ποδίσκο. Βρίσκονται στις «μασχάλες» των φύλλων. 
Ο καρπός είναι ράγα, ατρακτοειδής, πολύσπερμος και ονομάζεται καππαρόμηλο.<br><br>

Η κάππαρη χρησιμοποιείται σε διάφορες σαλάτες, σε ποικιλία από τουρσιά και σε σάλτσες. Η γεύση της είναι πικάντικη και ελαφρώς 
καυτερή• αυτό οφείλεται στην ύπαρξη του σιναπέλαιου που απελευθερώνεται από τους ιστούς του φυτού. Ο φλοιός της ρίζας χρησιμοποιείται 
στη θεραπεία διαφόρων παθήσεων όπως ρευματισμοί και πονόδοντοι. Στην αρχαιότητα πίστευαν ότι το φυτό έχει θεραπευτικές αλλά και 
μαγικές ιδιότητες. <br><br>

Η κάππαρη (η κοινή) πολλαπλασιάζεται με σπόρο ή με μόσχευμα, όμως οι δύο τρόποι πολλαπλασιασμού στην πράξη έχουν πολλές δυσκολίες. 
Ο πολλαπλασιαμός με βλαστό που παίρνουμε από το φυτό έχει κι αυτός πολύ λίγες πιθανότητες να είναι επιτυχής ακόμη κι αν φανεί οτι 
αρχικά έχει πιάσει. Συνήθως, η κάππαρη, φυτρώνει εκεί που δεν τη περιμένεις. <br><br>

Την δεκαετία του '80 την πουλούσε στη Βωλάξ η Ρόζα του Γερώνυμου (μαζί με ρίγανη) στους «μεσημεριανούς» τουρίστες. Τελευταία, 
έχει δοκιμάσει να φυτέψει ο Αντρέας στο χωριό, αλλά τα παλιά τα χρόνια, οι χωρικοί μάζευαν τους καρπούς της από τα φυτά της Κολυμπήθρας.
</p></td></tr>

<tr><td><p class="prologos"><font class="pagebodygreb">Κρίνο </font>(Lilium)<br>
συνομοταξία: Αγγειόσπερμα (Magnoliophyta)<br>
τάξη: Λειριώδη (Liliales)<br>
οικογένεια: Λειριοειδή (Liliaceae) 
</p></td></tr>

<tr><td><p class="pagebodytrees">
To Λείριον –το κρίνο δηλαδή– είναι μία μεγάλη κατηγορία ιδιαίτερα όμορφων αγριολούλουδων με παγκόσμια εξάπλωση. Στην Ελλάδα 
υπάρχουν 5 είδη κρίνων και αναπτύσσονται σε μέσα ή μεγάλα υψόμετρα. Τα κρίνα είναι βολβώδη. Έχουν συνήθως ψηλό βλαστό με άνθος 
στην κορυφή. Το άνθος τους αποτελείται συνήθως από έξι πέταλα και είναι στραμμένο με μία ελαφριά κλίση προς το έδαφος.<br><br>

Λείριον το Πάλλευκο (Lilium candidum) που είναι περισσότερο γνωστό ως <em>κρινάκι της Παναγίας </em>βρίσκεται στα Περάματα από κάτω. 
Συχνά, στολίζεται η εκκλησία με το συγκεκριμένο αγριολούλουδο.
</p></td></tr>

<tr><td><p class="prologos"><font class="pagebodygreb">Κρόκος </font>(Crocus) <br>
συνομοταξία: Αγγειόσπερμα (Magnoliophyta)<br>
τάξη: Λειριώδη (Liliales)<br>
οικογένεια: Ιριδοειδή (Iridaceae)
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF10_Crocos.jpg" border="0"></td>
</tr></table></td></tr>

<tr><td><p class="pagebody">
Ο κρόκος ή αλλιώς σαφράνι είναι φυτό από το οποίο παράγεται ένα από τα πιο ακριβά μπαχαρικά που υπάρχουν στο κόσμο. Το φυτό του κρόκου αποτελεί φυσική μετάλλαξη που συνέβη πριν από πολλά χρόνια σε περιοχές της Περσίας και της λεκάνης της Μεσογείου.<br><br> 

Ανήκει στην κατηγορία των τριπλοειδών φυτών, πράγμα που σημαίνει ότι είναι στείρο και δεν μπορεί να αναπαραχθεί εγγενώς. Δεν παράγει σπόρους. Ο μόνος τρόπος για την αναπαραγωγή του είναι μέσω της διάσπασης και σποράς των βολβών του. Η διαδικασία αναπαραγωγής του είναι περίπου ίδια με αυτής του σκόρδου. Ο ένας βολβός παράγει νέους βολβούς και αυτοί μπορούν να δώσουν νέα φυτά όταν φυτευθούν.
</p></td></tr>

<tr><td><p class="prologos"><font class="pagebodygreb">Κρεμμυδασκέλα </font>(Scilla Maritima)</p></td></tr>

<tr><td><p class="pagebodytrees">
Βολβοί με όμορφο λευκό άνθος (την άνοιξη) που βρίσκουμε σε πολλά χωράφια μεταξύ Γκαγκέλης και Καλαμάν, αλλά και στον παλιό δρόμο για την Άγια Βενεράντα, από την Σαββαγιάννη της Μπίλιας.
</p></td></tr>

<tr><td><p class="prologos"><font class="pagebodygreb">Κυκλάμινο </font>(Cyclamen Graecum)<br>
συνομοταξία: Αγγειόσπερμα (Magnoliophyta)<br>
τάξη: Ηρανθώδη (Primulales)<br>
οικογένεια: Ηρανθοειδή (Primulaceae)<br>
άνθηση: Άνοιξη & Φθινόπωρο, ανάλογα το είδος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/Kyklamino.jpg" border="0"></td>
</tr></table></td></tr>

<tr><td><p class="pagebodytrees">
Τo Κυκλάμινο είναι ένα από τα ομορφότερα αγριολούλουδα της Ευρωπαϊκής υπαίθρου. Στην Ελλάδα συναντώνται πέντε είδη κυκλάμινου. Είναι πολυετές φυτό με μωβ άνθη ή σπανιότερα λευκά και χαρακτηριστικά καρδιοειδή φύλλα με εντυπωσιακούς χρωματισμούς. Στο χωριό, τον μήνα Οκτώβριο, μπορείς να δεις πολλά κυκλάμινα, στον δρόμο προς την Καλαμάν, στο παλιό μονοπάτι που ανεβαίνει προς τον Φαλατάδο (πριν τη διακλάδωση για Κουμάρο), και στη Λουμπ (λίγο πριν φτάσεις στον Μεγάλο Γκρεμνό).
</p></td></tr>

<tr><td><p class="prologos"><font class="pagebodygreb">Κύπερη </font>(Cyperus Esculentus)
</p></td></tr>

<tr><td><p class="pagebodytrees">
Η κύπερη ήταν γνωστή από τους αρχαίους Έλληνες και ο Θεόφραστος στα <em>Περί φυτών ιστορίας</em> την αναφέρει. Στο χωριό τη 
βρίσκουμε στους Κήπους (κάτω από το Πηγάδι). 
</p></td></tr>

<tr><td><p class="prologos"><font class="pagebodygreb">Λυγαριά </font>(Vitex Agnus-Castus)<br>
συνομοταξία: Αγγειόσπερμα (Magnoliophyta)<br>
οικογένεια: Verbenaceae
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF11_Lygaria.jpg" border="0"></td>
</tr></table></td></tr>

<tr><td><p class="pagebody">
Η Λυγαριά  είναι θάμνος πολύ διαδεδομένος στην ελληνική ύπαιθρο. Το όνομά της οφείλεται στα ευλύγιστα κλαδιά της. Η λυγαριά μπορεί να φτάσει σε ύψος τα τρία μέτρα (βλ. δέντρα του χωριού). Τα άνθη της αναπτύσσονται στις κορυφές των μίσχων διαμορφώνοντας ένα κωνικό σχήμα. Έχουν χρώμα συνήθως μωβ, αλλά και λευκό. Τα φύλλα της λυγαριάς είναι λογχοειδή και ανά πέντε ενωμένα με τον κεντρικό βλαστό. Στο χωριό είναι βασικό συστατικό για την κατασκευή των καλαθιών.</p></td></tr>

<tr><td><p class="prologos"><font class="pagebodygreb">Μαργαρίτα </font>(Anthemis)
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF12_Margarita.jpg" border="0"></td>
</tr></table></td></tr>

<tr><td><p class="pagebody">
Μ' αγαπά;<br>
Δεν μ' αγαπά;<br>
...
</p></td></tr>

<tr><td><p class="prologos"><font class="pagebodygreb">Μολόχα </font>(Malva Sylvestris)<br>
συνομοταξία: Αγγειόσπερμα (Magnoliophyta)<br>
τάξη: Μαλαχώδη (Malvales)<br>
οικογένεια: Μαλαχοειδή (Malvaceae)<br>
άνθηση: Απρίλιος-Ιούνιος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF13_Moloxa.jpg" border="0"></td>
</tr></table></td></tr>

<tr><td><p class="pagebody">
Διετής ή πολυετής πόα μέχρι 150cm ύψους, τριχωτή. Φύλλα παλαμόλοβα με 3-7 πριονωτούς λοβούς, λίγο καρδιοειδή στη βάση. Τα άνθη βρίσκονται στις μασχάλες των φύλλων και είναι ρόδινα ή πορφυρά, με σκουρότερες νευρώσεις. Πέταλα σφηνοειδή, δίβολα στο άκρο, που δεν καλύπτουν το ένα το άλλο. 
</p></td></tr>

<tr><td><p class="prologos"><font class="pagebodygreb">Μυρτιά </font>(Myrtus Communis)<br>
οικογένεια: Μυρτοειδών (Myrtaceae)
</p></td></tr>

<tr><td><p class="pagebodytrees">
Η μυρτιά ή μύρτος είναι αειθαλής θάμνος, με ύψος που μπορεί να φτάσει ως τα 5 μέτρα. Έχει λευκά άνθη με τον καρπό να είναι ράγα, σχεδόν σφαιρική ή ελλειψοειδής. Τα φύλλα του είναι λογχοειδή, πτερόνευρα, οξύληκτα και αρωματικά. Πολλαπλασιάζεται με σπορά ή και με μοσχεύματα.<br>

Χρησιμοποιείται στην αρωματοποιία, στην παρασκευή καλλυντικών και στη φαρμακευτική. Παράγει αιθέριο έλαιο (μυρτέλαιο). Το φυτό ήταν γνωστό από τα αρχαία χρόνια και το αναφέρει ο Διοσκουρίδης.
</p></td></tr>

<tr><td><p class="prologos"><font class="pagebodygreb">Ξυνολάπαθο </font>(Rumex Acetosa)<br>
συνομοταξία: <br>
τάξη: Polygonales<br>
οικογένεια: Polygonaceae<br>
άνθηση: Μάιος - Iούλιος
</p></td></tr>

<tr><td><p class="pagebodytrees">
Πόα με βλαστό 30cm -1m, με παράρριζα φύλλα λεπτά, ανοικτοπράσινα, προμήκη, αμβλέα, βελοειδή, με ωτίδια βραχέα και διεστώτα. Τα ανώτερα φύλλα είναι λογχοειδή, περίβλαστα. Τα παράφυλλα είναι επιμήκη, κατεσχισμένα. Τα άνθη σχηματίζουν φόβη, επιμήκη αραιή. Είναι λαχανευόμενο, φαρμακευτικό φυτό.και τα φύλλα του περιέχουν μεγάλη ποσότητα οξαλικού οξέος.
</p></td></tr>

<tr><td><p class="prologos"><font class="pagebodygreb">Παπαρούνα </font>(Papaver Rhoeas)<br>
συνομοταξία: Αγγειόσπερμα (Magnoliophyta)<br>
τάξη: Mηκωνώδη (Papaverales)<br>
οικογένεια: Μηκωνοειδή (Papaveraceae)<br>
άνθηση: Μάρτιος - Μάιος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF14_Paparouna.jpg" border="0"></td>
</tr></table></td></tr>

<tr><td><p class="pagebody">
Η παπαρούνα ή αφιόνι είναι κλασικό μονοετές φυτό, τριχωτό, με τρίχες απλωτές και ύψους 25 - 90cm. Φύλλα πτερόλοβα ή δισπτερόλοβα, με λοβούς οδοντωτούς, απεξεσμένους. Πέταλα δισκοειδή, ζωηρά κόκκινα, μερικές φορές με μαύρη κηλίδα στη βάση. Στήμονες με νήματα και ανθηρές μαυριδερά. Ο καρπός είναι κωδία σχεδόν σφαιρική ή πλατειά ωοειδής, στρογγυλεμένη στη βάση. <br><br>

Ο χυμός από τους καρπούς του έδινε το όπιο και τα σπόρια του, που δεν έχουν υπνωτικές ιδιότητες, χρησιμοποιούνται σαν μπαχαρικό αλλά και ζωοτροφή. Απαραίτητο στον στολισμό της ενορίας κατά την περίοδο του Πάσχα. 
</p></td></tr>

<tr><td><p class="prologos"><font class="pagebodygreb">Ρείκι </font>(Erica spp.)</p></td></tr>

<tr><td><p class="pagebodytrees">
Το ρείκι (Erica Μanipuliflora, ρείchι για τους βωλακίτες) είναι φρυγανώδης θάμνος με πλούσια ανθοφορία το φθινόπωρο. Τα άνθη του είναι πολλά, μικρά, κωδωνοειδή, ρόδινα σε μακριές ταξιανθίες. Αποτελεί άριστο μελισσοτροφικό φυτό και το ρεικόμελο θεωρείται το καλύτερο μέλι, αν και ο αρχαίος Διοσκουρίδης θεωρεί ότι οι μέλισσες που τρυγούν τα ρείκια «μέλι εργάζονται ου σπουδαίον». Μια βόλτα μέχρι την περιοχή Βουνό και θα το βρείτε σε μεγάλες ποσότητες. 
</p></td></tr>

<tr><td><p class="prologos"><font class="pagebodygreb">Ρίγανη </font>(Origanum vulgare) </p></td></tr>

<tr><td><p class="pagebodytrees">
Πολυετές φρύγανο, με βλαστό σχεδόν απλό, όρθιο, τριχωτό, μέχρι 60 εκ.ύψος Φύλλα εριώδη ή χνουδωτά, αδενώδη. Τα κατώτερα φύλλα βραχύμισχα, τα ανώτερα επιφυή. Άνθη σε ωοειδή σταχύδια που σχηματίζουν επάκριους συμπαγείς κορύμβους. Πρός Καλαμάν υπάρχει άφθονη η 
ποικιλία <em>Origanum Οnites</em>.<br><br>

Η συλλογή της ρίγανης γίνεται κατά την ανθοφορία του φυτού, τα άνθη αυτά ξεραίνονται στα κατώγια και στη συνέχεια τρίβονται και κοσκινίζονται. Αποτελεί το βασικό καρύκευμα των χωρών της Μεσογείου και βασικό συστατικό της Βωλακίτικης κουζίνας.
 </p></td></tr>

<tr><td><p class="prologos"><font class="pagebodygreb">Σπάρτο </font>(Spartium Junceum)<br>
άνθηση: Μάιος - Ιούνιος
</p></td></tr>

<tr><td><p class="pagebodytrees">
Θάμνος μέχρι 3m Τα φύλλα απουσιάζουν ή όταν υπάρχουν είναι λίγα, επαλλάσοντα, απλά, ακέραια, μικρά, προμήκη ή γραμμοειδή, πρασινοκύανα. Βλαστός με στρωτό χνούδι. Άνθη αρωματικά, κίτρινα, 25mm μήκος, σε επάκριους βότρεις. Είναι καλλωπιστικό, μελίγονο και φαρμακευτικό φυτό. Από το Μπουρό μέχρι το χωριό θα δείτε πολλά τέτοια φυτά. 
</p></td></tr>

<tr><td><p class="prologos"><font class="pagebodygreb">Σχίνος </font>(Schinus)<br>
συνομοταξία: Αγγειόσπερμα (Magnoliophyta)<br>
τάξη: Σαπινδώδη (Sapindales)<br>
οικογένεια: Ανακαρδιοειδή (Anacardiaceae)<br>
άνθηση: Μάρτιος - Ιούνιος
</p></td></tr>

<tr><td><p class="pagebodytrees">
Ο σχίνος είναι αειθαλής θάμνος με πολύ μεγάλη εξάπλωση στονΜεσογειακό χώρο. Η επιστημονική τους ονομασία είναι Πιστακία η λεντίσκος (Pistacia lentiscus) και συγγενεύει με την φυστικιά. Το είδος αναπτύσσεται σε χαμηλότερα υψόμετρα και σε παραθαλάσσιες περιοχές. Συχνά το σχίνο αποκτά και δενδρώδη μορφή και μπορεί να φτάσει σε ύψος τα 5m. Οι καρποί του είναι μικροί, σφαιρικοί με έντονο κόκκινο χρώμα. την περίοδο της ανθοφορίας του. Μιά βόλτα στην περιοχή Βουνό θα σας πείσει για την ομορφιά του. 
</p></td></tr>

<tr><td><p class="prologos"><font class="pagebodygreb">Τσουκνίδα </font>(Urtica Pilulifera)<br>
συνομοταξία: Αγγειόσπερμα (Magnoliophyta)<br>
τάξη: Κνιδώδη (Urticales)<br>
οικογένεια: Κνιδοειδή (Urticaceae)<br>
άνθηση: Μάρτιος-Ιούλιος
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF15_Tsouknida.jpg" border="0"></td>
</tr></table></td></tr>

<tr><td><p class="pagebody">
Μονοετής ή διετής πόα, 30cm - 1m ύψους με βλαστό όρθιο, απλό ή διακλαδισμένο. Τα φύλλα είναι μεγάλα ωοειδή-προμήκη, απεστρογγυλωμένα ή καρδιοειδή στη βάση, βαθιά οδοντωτά, με μακρύ μίσχο. Τα άνθη, μόνοικα: τα αρσενικά σε λεπτούς διακοπτόμενους, διακλαδισμένους, όρθιους, βότρυς. τα θηλυκά σε σφαιρικά, πυκνά κεφάλια απλωτά ή κρεμαστά σε μακρύ ποδίσκο.<br><br>

Ολόκληρο το φυτό καλύπτεται από αδενώδεις τρίχες που κατά την επαφή τους με το δέρμα προκαλούν φαγούρα, πολλές φορές έντονη, τσούξιμο και κοκκινίλα σαν τσίμπημα κουνουπιού, ενώ σπανιότερα αλλεργικές διαταραχές. Αυτό οφείλεται σε ένα δηλητηριώδες υγρό, που περιέχουν οι λεπτές βελόνες του φυτού στη σύσταση του οποίου υπάρχει μυρμηκικό οξύ, ακετυλοχολίνες και ισταμίνες, οι οποίες όμως βελόνες καταστρέφονται 
με το βράσιμο ή το ψήσιμο. Σαν παιδιά μαθαίναμε να τρίβουμε με μολόχα το σημείο του σώματός μας, που το είχε αγγίξει τσουκνίδα, ώστε να 
μειωθεί η ενόχληση.<br><br>

Παρ' όλα αυτά είναι φαρμακευτικό φυτό, εξαιρετικό διουρητικό και κατά της πέτρας της χολής, ενώ ο χυμός των σπόρων του σταματά την αιμορραγία. Σύμφωνα με ορισμένους βοτανολόγους βοηθά στην αντιμετώπιση δερματικών εκζεμάτων, συμβάλλει στην μείωση του ουρικού οξέος και γενικώς συμβάλλει στην καλή κυκλοφορία του αίματος.
 
</p></td></tr>

<tr><td><p class="prologos"><font class="pagebodygreb">Φουφλιά </font>(Ballota Acetabulosa)<br>
οικογένεια: Λαμιίδες (Lamiaceae)<br>
άνθηση: Ιούνιος - Αύγουστος 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF16_Fouflia.jpg" border="0"></td>
</tr></table></td></tr>

<tr><td><p class="pagebody">
Πολυετής πόα από όπου μαζεύονται τα γνωστά «λουμίνια». Έχει βλαστό όρθιο, τετραγωνικό, πολύκλαδο, χνουδωτό, ύψους 20-60 εκ. Φύλλα αυγοειδή, με μικρό μίσχο, πολύ χνουδωτά και άνθη κόκκινα σε μασχαλιαίους σπονδύλους. Φαρμακευτικό και μελισσοτροφικό φυτό.<br><br>

Τους κάλυκες από τα άνθη τους βάζουν στο καντήλι για φυτίλι και τα λένε φυτιλάκια, λυχναράκια ή λουμίνια, όπως είπαμε. Το καντήλι της εκκλησίας άναβε πάντα με φουφλιά. Στον παλιό Άγιο Μάρκο τα άναβαν σε ένα μικρό ρηχό πιατάκι με λίγο ελαιόλαδο· δεν χρησιμοποιούσαν ποτήρι.
</p></td></tr>

<tr><td><p class="prologos"><font class="pagebodygreb">Φραγκοσυκιά / Αραποσυκιά </font>(Opuntia Ficus-Indica)<br>
συνομοταξία: Αγγειόσπερμα (Magnoliophyta)<br>
τάξη: Καρυοφυλλώδη (Caryophyllales)<br>
οικογένεια: Κακτοειδή (Cactaceae)
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/WF17_Fragosykia.jpg" border="0"></td>
</tr></table></td></tr>

<tr><td><p class="pagebody">
Η αραποσυκιά (όπως λέγανε στο χωριό) ή φραγκοσυκιά ή μπαρμπαροσυκιά (επιστ. Οπουντία) είναι σύνηθες κακτοειδές φυτό που βρίσκουμε και μέσα στο χωριό (Πηγάδι, στ' Νικολή κ.α.), πολύκλαδο, το οποίο μπορεί να φτάσει μέχρι ύψος 3-5m. Δεν έχει κορμό και αποτελείται από σαρκώδη επίπεδα τμήματα («φύλλα») με μορφή ελλειπτικού δίσκου, ενωμένα μεταξύ τους. Ο καρπός της φραγκοσυκιάς είναι το φραγκόσυκο, το οποίο καταναλώνεται σαν φρούτο, αλλά, πριν το φάει κανείς θα πρέπει να το καθαρίσει προσεκτικά γιατί είναι γεμάτο μικροσκοπικά αγκάθια.
</p></td></tr>

<tr><td><p class="prologos"><font class="pagebodygreb">Φρύγανα </font>(Ρhrygana)<br>
άνθηση: Άνοιξη & Καλοκαίρι
</p></td></tr>

<tr><td><p class="pagebodytrees">
Τα φρύγανα είναι μικρά φυτά, συνήθως θάμνοι, με μικρά και αγκαθωτά φύλλα. Φυτρώνουν σε χαμηλά υψόμετρα σε μεσογειακές χώρες, και όταν ανθίζουν  τα άνθη τους, τους προσδίδουν ιδιαίτερη ομορφιά. Αναπτύσσονται κυρίως σε φτωχά και άγονα μέρη. Στο χωριό τα χρησιμοποιούσαν σαν προσάναμα στον φούρνο για το φαγητό.
</p></td></tr>

<tr><td><p class="prologos"><font class="pagebodygreb">Φτέρη </font>(Pteridium Aquilinum)
</p></td></tr>

<tr><td><p class="pagebodytrees">
Με το κοινό όνομα φτέρη είναι γνωστά κοινώς διάφορα φυτά που ανήκουν στην κλάση Πτεριδικά (Filicinae). Τα παλιά χρόνια έχει χρησιμοποιηθεί για την εξαγωγή ποτάσας (βλ. δημιουργία σαπουνιών, σε άλλο άρθρο) επειδή έχει υψηλή περιεκτικότητα σε κάλιο.<br><br>

Η φτέρη έχει γνήσιες ρίζες, βλαστό και φύλλα, όμως δε σχηματίζει άνθη και, φυσικά, ούτε καρπούς και σπέρματα, γι' αυτό και χαρακτηρίζεται ως κρυπτόγαμο φυτό. Ο πολλαπλασιασμός γίνεται με σπόρια, τα οποία σχηματίζονται σε σποριάγγεια στην πίσω επιφάνεια των φυλλαρίων του σύνθετου φύλλου της. Τα σπόρια αυτά διασκορπίζονται με τον άνεμο και βλασταίνουν εφόσον βρεθούν σε ιδανικές συνθήκες υγρασίας και θερμοκρασίας. Ωστόσο, είναι δυνατό να πολλαπλασιαστεί και με κομμάτια των ριζωμάτων της.<br>

Πλήθος τέτοιων φυτών μπορεί να συναντήσει κανείς στη Γκαγκέλη.
</p></td></tr>

<tr><td><p class="epilogos">
<b>Jimel,</b> 3.12.2010<br><br>

<img src="http://volax.gr/uploads/jimel/old_site/images/WF_petalouda.jpg" border="0"><br><br><br>

Πολύτιμη βοήθεια αποτέλεσαν οι καταγραφές χλωρίδας του Προγράμματος Life 95, για την προστασία από την ερημοποίηση και αναβάθμιση επικλινών εδαφών μέσω της διατήρησης και αξιοποίησης των αναβαθμίδων. (www.mouragio.com)<br>
<b>Πηγή πληροφοριών υπήρξαν:</b><br>
Ιστοσελίδες: aztekium.blogspot.com, www.el.wikipedia.org, floraattica.blogspot.com <br><br>

Aξίζει να δείτε τις φωτογραφίες της Ιωάννας Παπασταθοπούλου με τα αγριολούλουδα της Τήνου 
<a href="http://imaginarytinos.blogspot.com/search/label/%CF%87%CE%BB%CF%89%CF%81%CE%AF%CE%B4%CE%B1%2F%20plants" class="bluelink">
<em>(εδώ)</em></a>.
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="prologos"><em>«Νομίζω πως ποτέ δεν θα δώ<br>
ένα ποίημα όμορφο όσο ένα δέντρο.» </em><br>
–Τζόυς Κίλμερ , <em>"Trees"</em>
</p></td></tr>

<tr><td><p class="pagetitle">Τα βασικά δέντρα στο χωριό</p></td></tr>
<tr><td><p class="prologos">Είναι γνωστό ότι η φυσιογνωμία των λαών και των κοινωνιών πλάθεται, εκτός των άλλων, και μέσα από τον διάλογό τους με τον φυσικό χώρο που τους περιβάλλει. Τα τελευταία χρόνια, ολοένα και περισσότεροι κάτοικοι του χωριού, μόνιμοι και μη, δενροφυτεύουν χώρους μέσα ή κοντά στα σπίτια τους ακόμη και στα πλησιέστερα χωράφια τους. Πόσα, όμως, από τα δέντρα του χωριού είναι  συνδεδεμένα με το τοπίο της Βωλάξ, μέσα στον χρόνο;</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/TR00.jpg" border="0"></td></tr></table></td></tr>

<tr><td><p class="pagebody">
Ήδη, από τα τέλη της δεκαετίας του '90, ο Σύλλογος, ομόρφυνε το χωριό και «πρασίνισε» το άγριο τοπίο με διάφορες δενδροφυτεύσεις παράλληλα με τις διανοίξεις των νέων δρόμων, τη δημιουργία της πλατείας (στην είσοδο του χωριού), την κατασκευή του οστεοφυλακίου, το θέατρο κ.λπ. Αξιομνημόνευτη βοήθεια υπήρξε από τους <em>Φίλους του Πράσινου</em> (Σύλλογος Προστασίας Περιβάλλοντος και Αναδασώσεως Νήσου Τήνου) όπου χάρη σε αυτούς το χωριό ξαφνιάζει ευχάριστα και καταργεί επί της ουσίας την κλισέ φράση περί <em>σεληνιακού τοπίου</em>.<br><br>

Σήμερα, πλέον, που οι περισσότεροι (ευτυχώς) καταλαβαίνουν την αξία του πράσινου πρέπει να γνωρίζουμε και κάτι ακόμα: Όπως τονίζει ο Π. Κωσνταντινίδης, ερευνητής του Ιδρύματος Δασικών Ερευνών, <em>«η φύτευση νέων δένδρων θα πρέπει να γίνεται με μεγάλη προσοχή, με είδη που προϋπήρχαν και σε μικρές εκτάσεις, έχοντας υπόψη ότι ένα οικοσύστημα φιλοξενεί εκτός από την ντόπια χλωρίδα και πολλά είδη πανίδας, τα οποία δεν είναι σίγουρο ότι μπορούν να αντέξουν τις μεγάλες αλλαγές. Πρέπει να εξασφαλίσουμε μεγάλους χώρους μη παρέμβασης ώστε να δώσουμε καταφύγιο σε όσα είδη δεν μπορούν να αντέξουν την νέα οικολογική πραγματικότητα». </em> Ουσιαστικά, δηλαδή, θα πρέπει να έχουμε πάντα ως πρότυπό μας τη φύση και τον τρόπο που αυτή επιλέγει τα είδη που απαρτίζουν τη βλάστηση σε μια περιοχή.<br><br>

<img src="http://volax.gr/uploads/jimel/old_site/images/dentra05.jpg" border="0"><br><br><br>

<img src="http://volax.gr/uploads/jimel/old_site/images/dentra01.jpg" border="0"><br><br><br>

<img src="http://volax.gr/uploads/jimel/old_site/images/dentra02.jpg" border="0"><br><br><br>

<img src="http://volax.gr/uploads/jimel/old_site/images/dentra03.jpg" border="0"><br><br><br>

Όλα αυτά, μας υπαγορεύουν να καταγράψουμε δέκα «κλασικά» δέντρα που μπορούμε να βρούμε στο χωριό. Φυσικά, υπάρχουν κι άλλα (Μουσμουλιά, Κυδωνιά, κάποια εσπεριδοειδή κ.λπ.) τα οποία όμως φυτεύτηκαν για συγκεκριμένους λόγους (την εποχή της Κατοχής κυρίως, ή σχετικά σύγχρονα, με την επιστροφή πολλών στον τόπο γεννησής τους, όπως αναφέρουμε παραπάνω) και, εν πάσει περιπτώσει, δεν μπορούμε να πούμε ότι χαρακτηρίζουν το κατ' εξοχήν βωλακίτικο οικοσύστημα. Για αυτόν τον λόγο, δεν θα βρείτε δέντρα που υπάρχουν σε άλλα μέρη του νησιού (λεύκες, αρμυρίκια, πεύκα, φίδες κ.λπ.) αλλά όχι στο χωριό. Ας ξεκινήσουμε λοιπόν:
</p></td></tr>


<tr><td><p class="prologos"><font class="pagebodygreb">Συκιά </font>(Ficus Carica) <strong>/ Ορνός</strong> 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/TR01_Sykia.jpg" border="0"></td>
</tr></table></td></tr>

<tr><td><p class="pagebody">
Δέντρο πολύ κοινό στον τόπο μας είναι η συκιά. Το δέντρο (Συκέη ή συκή των αρχαίων) ήταν γνωστό, ήδη από τους προϊστορικούς χρόνους. Συγκεκριμένα, μάλιστα, στον προϊστορικό οικισμό Πολιόχνη, στο νησί της Λήμνου, έχουν βρεθεί απανθρακωμένα σύκα. Μάλιστα, την άγρια συκιά (ερινεός, ορνός) την συναντούµε στην <em>Ιλιάδα </em>του Οµήρου. Ορνό λέμε την «αρσενική» συκιά, όπου οι καρποί που βγάζει, μοιάζουν με σύκα αλλά δεν τρώγονται. Τους χρησιμοποιούσαν όμως, κάποτε, για «όρνιασμα»: μπόλιαζαν δηλαδή τα δύο δέντρα, 
συκιά και ορνό.<br><br>

Στην ophioussa βρίσκουμε:<em> «θυμάμαι την γιαγιά μου να μαζεύει ορνούς αρχές Ιουνίου, (έπρεπε να είναι φουσκωμένοι) να τους περνάει 5-5 ή 10-10 σε ένα βούρλο (βρούλο το έλεγε) και να τους κρεμάει από μία-δύο αρμαθιές σε κάθε συκιά. Το ρητό έλεγε "του Σαντ’ Αντόνι’ ορνός, τ' Αγιά Μαρίνας σύκο", που το ερμηνεύω ό,τι έπρεπε να "ορνιαστούν" οι "σ’κιές" στις 13 Ιουνίου για να έχεις σύκα στις 17 Ιουλίου. Βέβαια τα πολλά σύκα, τουλάχιστον στο νησί, είναι τον Αύγουστο. Στο βουνό, κρατάνε 
μέχρι τέλη Σεπτεμβρίου»</em>.<br><br>

 <img src="http://volax.gr/uploads/jimel/old_site/images/KalathiSyka.jpg"><br><br>

Οι καρποί της συκιάς τρώγονται νωποί ή ξεροί. Φρέσκα σύκα το φθινόπωρο, ξερά το χειμώνα, σκέτα ή με λίγη μυζήθρα (κοπανιστή δηλαδή), πάντα ήταν μια λιχουδιά για τους κατοίκους. Επειδή τα παλιά χρόνια δεν υπήρχε ψυγείο, όταν ο καρπός άρχιζε να ξυνίζει τον έδιναν για τροφή στους χοίρους <em>(«φάε! Τα έχουμε για τσι χοίροι»)</em>. Τα σύκα, λίγο πριν χαλάσει η γεύση τους –όπως τα ξερά– τα έτρωγαν με καλή παρέα και ρακί. Οι καλές νοικοκυρές, μάλιστα,  τα φούρνιζαν γεμιστά με κανέλα, σουσάμι και αμύγδαλο ως «παστελαριές», και πήγαιναν υπέροχα με το ρακί.
</p></td></tr>

<tr><td><p class="prologos"><font class="pagebodygreb">Ελιά </font>(Olea) 
</p></td></tr>

<tr><td><p class="pagebodytrees">
Εδώ και χιλιάδες χρόνια, η ελιά είναι το κατ' εξοχήν δέντρο του μεσογειακού χώρου. Συνυπάρχει με τους λαούς της Μεσογείου, έχει συνδεθεί με την καθημερινότητα και τις συνήθειές τους και, έχοντας ξεπεράσει τα όρια του τοπίου, έχει αφήσει τα ίχνη της σε όλους τους πολιτισμούς που αναπτύχθηκαν στα παράλια της. Για πολλούς, είναι δώρο της φύσης, μια λέξη-κλειδί για την κατανόηση της εξέλιξης πολλών περιοχών.<br><br>

Οι Έλληνες ήταν ο πρώτος λαός που καλλιέργησε την Ελιά στον ευρωπαϊκό μεσογειακό χώρο και η ελιά υπήρξε το σύμβολο της θεάς Αθηνάς. Στο χωριό βρίσκουμε πιο συχνά την αγρελιά (Ελαία η αγρία, λατ. Olea Silvestris) που την μπόλιαζαν ως ελιά και ακολούθως υπήρχε και η κοινή ή ευρωπαϊκή (Olea Europea).<br><br>

Τον καρπό τον μάζευαν και πήγαιναν στο λιοτρίβι των Λουτρών (εκεί, πολλοί Βωλακίτες έπαιρναν μεροκάματα για να γυρίσουν τις λιόπετρες). Η αντιστοιχία ήταν 5 περίπου οκάδες καρπού (που έδιναν) σε 1 οκά λαδιού (που έπαιρναν). Μερικές φορές η αναλογία γινόταν 6:1, αν οι ελιές δεν ήταν «καλές». Ο καρπός της ελιάς –μαζί με το τυρί– ήταν η σημαντικότερη τροφή για τους κατοίκους του χωριού, αφού, το κρέας δεν ήταν για καθημερινή χρήση.
</p></td></tr>

<tr><td><p class="prologos"><font class="pagebodygreb">Λεμονιά </font>(Citrus &times; Limon) 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/TR02_Lemonia.jpg" border="0"></td>
</tr></table></td></tr>

<tr><td><p class="pagebody">
Ένα από τα αγαπημένα δέντρα στη Βωλάξ είναι η λεμονιά (Κιτρέα η λεμονέα). Ο κίτρος, προφανώς ο καρπός στον οποίο αναφέρεται ο Πλίνιος [Φυσική Ιστορία XII, vii.15] είναι, κατά τα φαινόμενα, το πρώτο εσπεριδοειδές που ήταν γνωστό στη Μεσόγειο. <br><br>

Τα λεμόνια σερβίρονται συχνά ως λεμονάδα (ο καρπός περιέχει μεγάλη ποσότητα βιταμίνης C) ή ως διακόσμηση σε ποτά με μια φέτα είτε μέσα στο ποτήρι είτε στηριγμένη στο χείλος. Στην Ιταλία χρησιμοποιούνται στην παρασκευή του λικέρ λιμοντσέλο. ενώ, συχνά, ένα κομματάκι λεμόνι προστίθεται στο νερό για να δώσει λίγη γεύση. Ο χυμός λεμονιού χρησιμοποιείται πολύ σε φαγητά, σε κρέας και σε ψάρι, ενώ τα λεμόνια γίνονται επίσης μαρμελάδα και γλυκό του κουταλιού (η συνταγή γινόταν με πετιμέζι αντί ζάχαρης). Συνήθως στο χωριό, το γλυκό του κουταλιού είχαν σταφύλλι ή τριαντάφυλλο. Πάντως, ακόμη και τα φύλλα της λεμονιάς τα χρησιμοποιούσαν για να ακουμπήσουν τα παστέλια που έφτιαχναν.<br><br>

Οι καλύτερες και οι περισσότερες λεμονιές υπήρχαν στο Πηγάδι. Όμως κάθε οικογένεια είχε τα δικά της δέντρα: Στις Γαρουφωλιές, στη Παχυανάμμο, στη Σαβαγιάννη, και στο Περ'βόλι. 

</p></td></tr>

<tr><td><p class="prologos"><font class="pagebodygreb">Μουριά </font>(Morus Alba) 
</p></td></tr>

<tr><td><p class="pagebodytrees">
Εγκλιματίστηκε στην Ευρώπη, όπου έφτασε το 12ο αιώνα μ.Χ. και υπάρχει σε πολλές περιοχές της Ελλάδας. Τον 16ο-17ο αιώνα καλλιεργήθηκε στην Τήνο κυρίως για τα φύλλα της που δίνονται τροφή στους μεταξοσκώληκες για την παραγωγή μεταξιού αλλά και για την καλή ποιότητας ξυλεία που παράγει.<br><br> 

<img src="http://volax.gr/uploads/jimel/old_site/images/Morus01.jpg" border="0"><br><br><br>

Το είδος που βρίσκουμε στο χωριό είναι η Λευκή ή κοινή. Έχει λευκούς και (κυρίως) κόκκινους καρπούς. Σε πολλά σπίτια της Τήνου σπάνια έβρισκες αυλή χωρίς μια μουριά. Είναι καλλωπιστικό δέντρο και δίνει πολύ πλούσια σκιά.
</p></td></tr>

<tr><td><p class="prologos"><font class="pagebodygreb">Ιτιά </font>(Salix) 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/SalixVolak.jpg" border="0"></td>
</tr></table></td></tr>

<tr><td><p class="pagebody">

Η ιτιά (ιτέα) είναι γένος φυτών που ανήκει στην τάξη των Ιτεωδών και περιλαμβάνει 30 περίπου είδη δέντρων και θάμνων αφού μεταξύ των διαφόρων ειδών του γένους παρατηρείται φυσικός υβριδισμός και έτσι τα είδη της ιτιάς πολλαπλασιάζονται. Το κυριότερο και πιο κοινό είδος είναι η λευκή ιτιά (Salix alba) όπου την ονομασία της την οφείλει στις λευκές αποχρώσεις του κορμού της. H ιτιά έδινε την πιο κατάλληλη βέργα ως απαραίτητο υλικό στους καλαθοπλέκτες του χωριού. Το είδος ιτιάς που χρησιμοποιούν για το πλέξιμο καλαθιών στην Τήνο είναι η <em>Κόκκινη της Φλάνδρας</em>. <br><br>

Για να μπορούμε να κόψουμε βέργες, κατάλληλες για την καλαθοπλεκτική, πρέπει το δέντρο να καθαρίζεται κάθε χρόνο από τις παλιές βέργες του, δηλαδή, να μένουν επάνω στο δέντρο μόνο τα κεντρικά και χοντρά κλαδιά, επάνω στα οποία θα βγουν οι νέοι βλαστοί. Ορισμένοι καλαθοπλέκτες κόβουν τις βέργες της ιτιάς κατά την περίοδο της χάσης του φεγγαριού <em>(«καλοφέγγ'»)</em>, γιατί λένε, ότι οι μόνο τότε οι βέργες είναι γερές και δεν τις πιάνει το σαράκι.
</p></td></tr>

<tr><td><p class="prologos"><font class="pagebodygreb">Λυγαριά </font> 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/TR03_Lygaria.jpg" border="0"></td>
</tr></table></td></tr>
<tr><td><p class="pagebody">
Η λυγαριά (Salix Viminalis) είναι μια ποικιλία της ιτιάς που οι Βωλακίτες χρησιμοποιούν για τα καλάθια τους. Οι βέργες της λυγαριάς είναι πιο τραχείς αλλά πιο ανθεκτικές από αυτές της ιτιάς γι' αυτό και τις μεγάλες κατασκευές, όπως ο <em>χαλικολόγος</em>, τις δουλεύουν με λυγαριές. Τις βέργες της λυγαριάς τις κόβουμε όσο πιο βαθιά μπορούμε από τον Δεκαπενταύγουστο και μετά, ακόμα και τον χειμώνα όταν τα φύλλα έχουν πέσει και δεν χρειάζεται να τις καθαρίσουμε. Γενικά, πάντως, τις αφήνουμε στον ήλιο 2-3 εβδομάδες για να ξεραθούν πριν τις αποθηκεύσουμε σε στεγνό χώρο.
</p></td></tr>

<tr><td><p class="prologos"><font class="pagebodygreb">Βέλανος </font>(Quercus) 
</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><img src="http://volax.gr/uploads/jimel/old_site/images/TR04_Velanos.jpg" border="0"></td>
</tr></table></td></tr>
<tr><td><p class="pagebody">
Η βελανιδιά (Δρυς) ή βέλανος όπως το λένε στο χωριό, είναι γένος φυτών με 531 αυτοφυή είδη μόνο στο βόρειο ημισφαίριο της γης. Στο χωριό το είδος που μπορούμε να βρούμε είναι αυτό που υπόλοιποι λένε πουρνάρι ή πρίνος (Δρυς η κοκκοφόρος, λατ. Quercus coccifera). Είναι ένα θαμνώδες, αείφυλλο, σκληρόφυλλο δέντρο αλλά το βρίσκουμε μερικές φορές και σαν θάμνο. Σημαντικότερη ποικιλία αυτού είναι ο «χαμόπρινος», της οποίας το μεν ξύλο χρησιμοποιείται στη παραγωγή ανθράκων, οι δε νεαροί βλαστοί του ως τροφή αιγοπροβάτων. <br><br>

<img src="http://volax.gr/uploads/jimel/old_site/images/Velanos1.jpg" border="0"><br><br><br>

<img src="http://volax.gr/uploads/jimel/old_site/images/Velanos2.jpg" border="0"><br><br><br>

Το πουρνάρι είναι ιδιαίτερα ανθεκτικό κατά της υπερβόσκησης και αναπτύσσει αμυντικούς μηχανισμούς, όπως ισχυρά δόντια στα φύλλα. Επιπλέον, είναι ιδιαίτερα ξηρανθεκτικό είδος και πρεμνοβλαστάνει εύκολα μετά από πυρκαγιά, παίζοντας σημαντικό οικολογικό ρόλο, αφού προστατεύει το έδαφος από τη διάβρωση.<br><br>

Τα βελανίδια, εκτός του ότι είναι μια από τις καλύτερες τροφές για τους χοίρους, τα χρησιμοποιούσαν για θέρμανση. Έπαιρναν έναν γκαζοντενεκέ και τον γέμιζαν με στάχτι λίγο παραπάνω από τη μέση. Από πάνω έβαζαν κάρβουνα που, συνήθως, τα έπαιρναν από τον φούρνο της κουζίνας και από πάνω έβαζαν βελανίδια. Αυτό ήταν το αυτοσχέδιο μαγκάλι της Βωλάξ το οποίο ήταν τοποθετημένο κεντρικά, στο σαλόνι, για να μπορέσει να θερμάνει όσο δυνατόν περισσότερο το χώρο.
</p></td></tr>

<tr><td><p class="prologos"><font class="pagebodygreb">Πασχαλιά </font>(Melia Αzedarach) 
</p></td></tr>
<tr><td><p class="pagebodytrees">
H Πασχαλιά των Ινδιών (προφανώς γιατί ανθίζει την συγκεκριμένη περίοδο και έχει το ίδιο χρώμα άνθους της πασχαλιάς) ή, πιο σωστά, Μελία είναι ένα από τα καλλωπιστικά δέντρα που συναντά κανείς μέσα στο χωριό. Πρόκειται για φυλλοβόλο δέντρο που προέρχεται από την Ινδία, έχει σφαιρική κόμη και σύνθετα πράσινα φύλλα, λεία με οδοντωτό περίγραμμα. Το ύψος του μπορεί να φτάσει και τα 12m και το πλάτος του τα 8m. Προτιμάει τις ηλιόλουστες τοποθεσίες και τα γόνιμα και σχετικά ξηρά εδάφη. Είναι δέντρο ταχυαυξές. Πολλαπλασιάζεται με σπόρους. Αντέχει σε χαμηλές θερμοκρασίες αλλά απαιτεί απάνεμες θέσεις. Ο κορμός και τα κλαδιά του είναι πολύ εύθραυστα.<br><br>

Οι μεγαλύτεροι από μας θα θυμούνται το ατελείωτο παιχνίδι με τα φυσοκάλαμα και τους καρπούς της. 
<a href="http://www.volax-tinos.gr/games.asp" class="bluelink">βλ. παιχνίδια με τους 
καρπούς της πασχαλιάς εδώ</a>. Οι καρποί έχουν πράσινο ή κίτρινο (ανάλογα με την εποχή) χρώμα και δεν είναι εδώδιμοι. Λέγεται ότι από το ξύλο της μελίας ήταν φτιαγμένο το δόρυ του Αχιλλέα. <font class="pagebodygreen">[(...) από μελία του Πηλίου, το  έφτιαξε ο Χείρων για τον Πηλέα (...)]</font><br><br>

Τα φύλλα της πασχαλιάς περιέχουν την ουσία αζαδραχτίνη. Λόγω της ύπαρξης αυτής της ουσίας, το εκχύλισμα των φύλλων διαλυμένο σε νερό, θεωρείται άριστο βιολογικό εντωμοαπωθητικό για τα φυτά.
</p></td></tr>

<tr><td><p class="prologos"><font class="pagebodygreb">Βρωμόδεντρο </font>(Ailanthus Altissima)
</p></td></tr>
<tr><td><p class="pagebodytrees">
Το βρωμόδεντρο ή βρωμούσα (Αείλανθος ο αδενώδης) είναι άλλο ένα φυλλοβώλο δέντρο που βρίσκει κανείς μέσα στο χωριό, συγγενικό με την Πασχαλιά. Είναι καιροσκοπικό φυτό που ευδοκιμεί σε πλήρη ήλιο και αναπτύσσεται με ταχείς ρυθμούς σε σύντομο χρονικό διάστημα (ακόμη και σε συνθήκες χαμηλού φωτισμού), ανταγωνίζοντας επιτυχώς τα αυτόχθονα δέντρα. Μπορεί να το βρει κανείς, συχνά, σε περιοχές όπου λίγα δέντρα μπορούν να επιβιώσουν. Η αντοχή του δέντρου στην ξηρασία, οφείλεται στην ικανότητα του να αποθηκεύει αποτελεσματικά το νερό στο ριζικό του σύστημα, το οποίο είναι πολύ επιθετικό και μπορεί να προκαλέσει καταστροφές σε θεμέλια και υπόγειες σωληνώσεις, όπως αποχετεύσεις, σωλήνες ύδρευσης <em>(«έχει πιάσ' γέν'»)</em> κ.λπ. Το άρωμά του δεν είναι τόσο ευχάριστο (εξού και η ονομασία), αλλά είναι καλλωπιστικόκαι το καλοκαίρι προσφέρει σκιά και δροσιά.
</p></td></tr>

<tr><td><p class="prologos"><font class="pagebodygreb">Κυπαρίσσι </font>(Cupressus) 
</p></td></tr>
<tr><td><p class="pagebodytrees">
Αειθαλές φυτό το κυπαρίσσι, το συναντούμε (φυσικά) έξω από χώρους λατρείας και κατάνυξης: Έξω από την <em>σαχριστία</em>, στην αυλή της Εκκλησίας του χωριού, βρίσκουμε το είδος <em>Οριζοντιόκλαδον</em> ή θηλυκό κυπαρίσσι και φυτεύτηκε εκεί το 1910 για να μας θυμίζει το σημείο που βρισκόταν η παλιά εκκλησία του Αγ. Ιωάννη. Άλλο ένα κυπαρίσσι, που φυτεύτηκε το 1912, βρίσκουμε στο παλιό μικρό κοιμητήριο μέσα στο χωριό, στο σημείο που γκρεμίστηκε η παλιά καθέδρα. Ενώ, πρόσφατα, ο Σύλλογος φύτεψε και άλλα (της γνωστής ποικιλίας που ονομάζεται <em>Κυπαρίσσι το πένθιμο</em>) έξω από το νεκροταφείο του Αγ. Μάρκου. <br><br>

Τα περισσότερα είδη κυπαρισσιού είναι δέντρα που φτάνουν σε ύψος τα 30 μέτρα, γι αυτό και τα συνώνυμα ίσιος, ψηλός κ.λπ.. Όμως, αυτά της Τήνου σπάνια ξεπερνούν τα 7 μέτρα, και αυτά του χωριού (λόγω του ανέμου) σπάνια ξεπερνούν τα 4-5 μέτρα...
</p></td></tr>

<tr><td><p class="prologos"><font class="pagebodygreb">Μεσκλιά </font>(Mespilus Germanica) 
</p></td></tr>
<tr><td><p class="pagebodytrees">
Αφήσαμε στο τέλος τις μεσκλιές. Κι αυτό γιατί η μεσκλιά δεν αποτελούσε, ακριβώς, δέντρο της Βωλάξ. Υπήρχαν κάποια δέντρα, κυρίως στη Λάμαρη (αλλά τα περισσότερα όχι από χωράφια Βωλαξιανών) και στον κήπο του Πετριάδου. Η μεσκλιά ήταν ένα είδος μουσμουλιάς με καρπό που έμοιαζε ελαφρώς με το αχλάδι. Το φρούτο αυτό, που έβγαινε τον χειμώνα, θα μπορούσε κάποιος να το φάει μόνο όταν έχει ωριμάσει πάρα πολύ –μάλιστα, οι μεγαλύτεροι, το βουτούσαν σε ρακί για να το φάνε. <br><br>

Στο δρόμο που από τη Βωλάξ πηγαίνει κάποιος στον Σκαλάδο (Λάμαρη), τα παιδιά της δεκαετίας του '30, όταν πήγαιναν σχολείο, έκοβαν τα φρούτα και τα χτυπούσαν για να «σαπίσουν» πιο γρήγορα. Άνοιγαν μια τρύπα στο χώμα, τα έθαβαν μέσα και, ακολούθως, σκεπάζανε την τρύπα με πέτρες. Μετά από μια βδομάδα όταν ωρίμαζαν τεχνητώς τα φρούτα τα έτρωγαν.<br><br>

Για τον κάλαμο και το καλάμι θα μιλήσουμε, φυσικά, σε ξεχωριστό άρθρο.
</p></td></tr>

<tr><td><p class="epilogos">
<b>Leopold Dustal, </b> 2.12.2010<br><br>
<b>Πηγή πληροφοριών υπήρξαν:</b><br>
Ιστοσελίδες: www.atfreeforum.com, www.greekmasa.gr<br>
www.ophioussa.gr, www.el.wikipedia.org
</p></td></tr>

<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

