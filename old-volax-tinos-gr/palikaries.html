<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">
 
 <tr><td><p class="pagetitle">Οι... γίγαντες και τα βράχια</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/palikarades.jpg" border="0"></td></tr></table></td></tr>

<tr><td><p class="pagebody">

Είναι γνωστός ο θαυμασμός των αρχαίων Ελλήνων για το σωματικό κάλλος και τη ρώμη. Η απόδειξη της υπεροχής των παλαιότερων με την 
εκσφενδόνιση ογκόλιθων απαντά, ήδη, στην Ιλιάδα  <font class="pagebodygreen">[Ε' 302 κ.ε., Μ' 381 κ.ε., Υ' 285 κ.ε.]</font> ενώ, η επίδειξη της ανθρώπινης δύναμης 
μέσω της άρσης βαρών (σήκωμα λίθων, σάκων γεμάτων άμμο κ.λπ.) καταγράφεται από τα πανάρχαια χρόνια. <br><br>

Οι Έλληνες απέδιδαν στους κορυφαίους των δυνατών αθλητών θαυμασμό και τιμές ημίθεων. Χαρακτηριστικό παράδειγμα ο Μίλων ο 
Κροτωνιάτης, του οποίου τα κατορθώματα εξυμνεί ο Παυσανίας στα Ηλιακά του. Δεν ήταν, όμως, ο πιο δυνατός. Ο Αιλιανός αναφέρει 
ότι ο Τίτορμος ο Αιτωλός σήκωσε και μετέφερε σε απόσταση οκτώ οργιών έναν τεράστιο λίθο, τον οποίο ο Μίλων μόλις που κατόρθωσε 
να τον μετακινήσει. Όταν, μάλιστα, είδε τον Τίτορμο να μεταφέρει το λίθο, ο Μίλων αναφώνησε: <em>«Ζευς, μη τούτον Ηρακλή ημίν 
έτερον έσπειρας;"»</em> (= «Δία, μήπως μας έστειλες τον άλλο Ηρακλή;»).<br><br>

Στην περιοχή Πελόπιο του νομού Ηλείας, πολύ κοντά στην Αρχαία Ολυμπία, δηλαδή, βρέθηκε λίθος βάρους 143,5 κιλών, που 
χρονολογείται στον 6ο π.Χ. αιώνα, και στον οποίο είναι χαραγμένη η επιγραφή-πληροφορία: <em>«Βύβων τ' ετέρει χερί υπέρ κεφαλάς 
υπερέβαλε το όφοια»</em>, (= «Ο αθλητής Βύβων με ανύψωσε με το ένα χέρι πάνω από το κεφάλι του»)! Από την επιγραφή αλλά και από 
το ότι η πέτρα ήταν λαξευμένη ώστε να μπορεί ο αθλητής να την πιάνει με το χέρι (λαβή), συμπεραίνεται ότι ο Βύβων ήταν νικητής 
σε διαγωνισμό άρσης βαρών. Με το ένα χέρι ουδείς σύγχρονος αθλητής της άρσης βαρών ή οποιουδήποτε άλλου αθλήματος έχει 
σηκώσει 143,5 κιλά. Ούτε καν αλτήρα, πόσο μάλλον πέτρα, που είναι ασύγκριτα πιο δύσκολο εγχείρημα. Ο λίθος του Βύβωνα εκτίθεται 
σήμερα στο αρχαιολογικό μουσείο της Ολυμπίας.<br><br>

Στις Κυκλάδες, κατ' εξοχήν πετρώδης τόπος, ο θαυμασμός γι' αυτούς που είχαν δύναμη και σήκωναν πέτρες χάνεται στα βάθη της 
ιστορίας. Επίδοση που ακούγεται απίστευτη για τις γνωστές ανθρώπινες δυνατότητες είναι αυτή η οποία καταγράφεται σε ογκώδη 
λίθο, βάρους 480 κιλών, που βρέθηκε στη Σαντορίνη. Σύμφωνα με την επιγραφή που είναι χαραγμένη στην τεράστια αυτή πέτρα, ο 
αθλητής Ευμάστας, γιος του Κριτόβολου, τη σήκωσε από το έδαφος! Λογικά ο Ευμάστας πρέπει να χρησιμοποίησε και τα δύο χέρια 
του σηκώνοντας 480 κιλά λίγα εκατοστά από το έδαφος. Σκεφτείτε: 480 κιλά.<br><br>

Αυτοί που σήκωναν τους πέτρινους όγκους φάνταζαν ως γίγαντες ενώ οι αδύναμοι ως νάνοι. Στη Νάξο, το 1890, έχει καταγραφεί 
η εξής διήγηση ενός γέροντα βοσκού: <em>«Του παλιού καιρού οι άνθρωποι δεν ήτανε σαν τσι σημερνοί. Ήτανε αντρειωμένοι, κι 
εμπορούσν να σηκώσουνε με το 'να τους χέρι αυτό το χάλαρο και να τονε σβουρίξει να πάει ωσπού θωρεί το μάτι σου. Η ανθρωπότη, 
παιδί μου, αχάμνισε. Η συχωρεμένη η λαλά μου μού λέενε το πως θενά 'ρθει ένας καιρός να γίνουνα οι άνθρωποι τόσοι μικροί, 
που να ανεβαίνουνε στη ροβιθιά να τινάζουν τα ροβίθια».</em>  <font class="pagebodygreen">[Νικόλαος Γ. Πολίτης, Μελέται περί του βίου και της γλώσσης του 
ελληνικού λαού - Παραδόσεις, τ. Α, αρ. 95]</font><br><br>

Στη Σύρο του 1866, βρίσκουμε αυτή την ιστορία: <em>«Απ' όξω από τις δυο εκκλησιές της Απάνω Σύρας είναι δυο μυλόπετρες 
λιοτριβιών. Αυτές οι παλαιοί Έλληνες τις έριχναν μακριά όταν έπαιζαν το λιθάρι».</em>  <font class="pagebodygreen">[Φ.Π., Πανδώρα, τ. ΙΣΤ']</font> Οι παλιές 
ιστορίες, στα νησιά των Κυκλάδων, με αυτούς που σήκωναν ή πέταγαν μακριά μεγάλους ογκόλιθους είναι πάρα πολλές. <br><br>

Από τις αρχές του 1900 και, τουλάχιστον, μέχρι τον πόλεμο, οι νέοι άνδρες του χωριού Βωλάξ δοκίμαζαν να δουν ποιος είναι 
ο πιο δυνατός σηκώνοντας ή εκσφενδονίζοντας όσο πιο μακριά μπορούσαν μεγάλες πέτρες <em>(«Κάνανε τς παληκαράδις κι παραβγαίνανε 
για το ποιος είν' ο πιο δυνατός»)</em>. Δυνατά παιδιά της εποχής ήταν ο Μπρούνος (Ιωσήφ Φυρίγος), ο Ταζέλος (Γιάννης Φυρίγος), 
ο Νάσος (Ιγνάτιος Βίδος) και άλλοι. Όμως, όταν δεν έβαζαν καλά σκαριά υπήρχε πιθανότητα ο βράχος να μαγκώσει τα χέρια ή 
τα πόδια. Πολλά ήταν τα ατυχήματα που είχαν συμβεί (εδώ να πούμε, ότι τα μικρότερα παιδιά, που ακόμη δεν είχαν την δύναμη 
των εφήβων, διαγωνίζονταν ποιος πηδάει από μεγαλύτερο ύψος, από τον ψιλότερο , δηλαδή, βράχο και κάτω...)

O Φραγκίσκος Ζαλώνης πρέπει να ήταν το τελευταίο θύμα από τους «γίγαντες» που σήκωναν μεγάλες πέτρες. Γύρναγε, μέχρι τη 
δεκαετία του '30, με σακατεμένη πλάτη από σπασμένη σπονδυλική στήλη, χωρίς να μπορεί να δουλέψει στα χωράφια. 
 
  
</p></td></tr>
<tr><td><p class="epilogos">
<b>Jimel,</b> 11.10.2010

</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>


<tr><td><p class="pagetitle">Ο Σίσυφος</p></td></tr>
 <tr><td><p class="prologos">Ένας γέροντας από το χωριό έλεγε πως τα στρογγυλά αυτά βράχια, <em>«που βλέπ'ς γύρω από το χωριό, 
 τά 'σπρωχναν οι θεοί και τα 'φεραν εδώ, για να προστατέψουν τη Βωλάξ από τ'ς πειρατές. Κι αφού δεν εύραν κανέναν αυτοί, 
 είπαν οι χωρικοί στο θεό: πάρ'τα τα βράχ'ια από δω να καλλιεργήσ'με τη γη μας... Αλλ' αυτά, επειδή ήντουσαν στρόγγυλα, 
 ξαναγύρναγαν πίσω. Και μείνανε για πάντα 'δω».</em></p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PRVTHSisyphus.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Ο <em>Σίσυφος</em> ήταν γιος της <em>Εναρέτης </em>και του <em>Αιόλου</em>, του θεού των ανέμων, που κι αυτός με την 
σειρά του ήταν γιος του <em>Ποσειδώνα</em>. Ο Σίσυφος παντρεύτηκε την <em>Μερόπη</em>–μία από τις εφτά <em>Πλειάδες</em>, τις θεότητες του βουνού– από 
την οποία απέκτησε τον <em>Γλαύκο</em>, και έγινε βασιλιάς της <em>Εφύρας </em>(η αρχαία <em>Τίρυνς </em>[1] μέχρι την Κόρινθο). <br><br>

Όλα άρχισαν όταν ο Δίας αποπλάνησε την <em>Αίγινα</em>. Η <em>Αίγινα ή</em>ταν κόρη του βασιλιά (και ποταμού [2]) <em>Ασωπού</em>. Ο <em>Ασωπός </em>είχε 
πολλά παιδιά, μεταξύ αυτών, κάποια από τα κορίτσια του, ήταν οι «περιοχές»: η <em>Κέρκυρα</em>, η <em>Σαλαμίς</em>, η <em>Νεμέα</em>, η <em>Εύβοια</em>, 
η <em>Χαλκίς</em>, η <em>Αίγινα </em>κ.α.<br><br>

Ο <em>Ασωπός</em>, λοιπόν, ζήτησε από τον <em>Σίσυφο </em>να του πει τι γνωρίζει, για τον <em>Δία </em>και την <em>Αίγινα</em>, και αυτός συμφώνησε 
αφού ο <em>Ασωπός </em>[3] για αντάλλαγμα του έταξε ότι μια πηγή με νερό θα αναβλύζει ασταμάτητα και να δροσίζει την 
ακρόπολη της πόλης του. <br><br>

Ο <em>Σίσυφος </em>γνώριζε πολλά για την υπόθεση και τα είπε στον <em>Ασωπό</em>, ο οποίος έξαλλος καταδίωξε τον Δία να πάρει εκδίκηση. 
Ο Δίας, αφού κατάφερε να γλυτώσει, αποφάσισε να τιμωρήσει τον <em>Σίσυφο </em>με την κατηγορία ότι πρόδιδε τα μυστικά των θεών 
στους θνητούς! Έτσι έστειλε τον <em>Σίσυφο </em>στον Άδη.<br><br>

Τότε, όμως, ο <em>Σίσυφος </em>(δηλαδή ο «πολύ σοφός», "σέσυφος" κατά τον Ησύχιο) απέδειξε την εξυπνάδα και την πονηριά 
του καταφέρνοντας να φυλακίσει και να δέσει τον ίδιο τον Άδη με χοντρές αλυσίδες. Αυτό οδήγησε σε μια περίεργη και 
πρωτοφανή κατάσταση: Ο Άδης αδυνατούσε να πάρει τις ψυχές των θανατηφόρα τραυματισμένων ανθρώπων και ζώων, ο κόσμος 
γέμιζε σιγά-σιγά απο τραυματισμένα, ακρωτηριασμένα και ανήμπορα έμψυχα όντα που δεν έφευγαν για τον κάτω κόσμο. Οι 
θεοί αναστατώθηκαν για τα καλά και ο θεός του πολέμου, ο Άρης, ελευθέρωσε τον Άδη από τα δεσμά του, στέλνοντας για 
δεύτερη φορά τον <em>Σίσυφο </em>στην κατοικία των νεκρών.<br><br>

Ο <em>Σίσυφος</em> όμως δεν είχε πει ακόμη τον τελευταίο του λόγο. Προτού κατεβεί στα <em>Τάρταρα</em>, είχε δώσει εντολή στη σύζυγο του 
<em>Μερόπη </em>να μη θάψει το σώμα του. Έτσι, μόλις έφτασε στον Κάτω Κόσμο, αξίωσε πως, αφού ήταν άταφος, δεν έπρεπε να βρίσκεται 
εκεί. Με αυτό τον τρόπο εξαπάτησε την Περσεφόνη, τη γυναίκα του Άδη, που του έδωσε άδεια για τρεις ημέρες να επιστρέψει 
στη γη, ώστε να κανονίσει να ταφεί το σώμα του. <br><br>

Οι θεοί, εκτιμώντας ότι ο <em>Σίσυφος </em>δε σκόπευε να τηρήσει τη συμφωνία έστειλαν τον Ερμή να τον φέρει πίσω ξανά. Ο Σίσυφος 
τιμωρήθηκε σκληρά για όλη αυτή τη συμπεριφορά. Οι «Κριτές των Νεκρών» του έβαλαν ως βασανιστήριο να κυλάει έναν τεράστιο 
βράχο στην πλαγιά ενός λόφου στον Άδη, από κάτω προς τα επάνω. Όταν όμως ο βράχος πλησίαζε την κορυφή, του ξέφευγε πάντοτε 
από τα χέρια και αναγκαζόταν να αρχίζει πάλι από την αρχή. Αυτή η τιμωρία θα ήταν αιώνια με «νικητή» τον Άδη.<br><br>

Ομολογουμένως, πολύ παράξενη ιστορία: Το έγκλημα του <em>Σίσυφου ή</em>ταν ότι κατόρθωσε να νικήσει το θάνατο και να ανατρέψει 
τη φυσική τάξη, ενώ κατά τους «Κριτές των Νεκρών» εγκλημάτισε μόνο που σκέφτηκε να αντισταθεί στον θάνατο. Ο <em>Σίσυφος </em>
κατόρθωσε να κάνει πραγματικότητα ένα από τα πιο ουτοπικά όνειρα ολόκληρης της ανθρωπότητας. <br><br>

Η ιστορία αυτή δείχνει μια επαναληπτική και κουραστική πορεία προς μια όαση που κάθε φορά αποδεικνύεται αντικατοπτρισμός. 
Μας δείχνει πόσο τραγικό είναι να μην εκπληρώνονται οι κόποι μας παρά τις υπεράνθρωπες προσπάθειες και πως οι μεγάλες 
ανατροπές μπορούν να κοστίσουν αιώνια. Μαζί με τον <em>Τάνταλο </em>[4], θεωρούνται ως οι πιο σκληρά τιμωρημένοι νεκροί στον Άδη...<br><br>

Ήταν τον χειμώνας του 1972, όπου διανοίχθηκε ο αμαξητός από το <em>Μπουρό </em>μέχρι το χωριό και ένωσε τη <em>Βωλάξ </em>με τα υπόλοιπα χωριά. Στην ουσία την... ανακάλυψε! Τις ίδιες εκείνες μέρες, ο αμερικανός Paul Wild ανακάλυψε έναν μεγάλο αστεροειδή δίπλα στον Απόλλωνα, και τον ονόμασε 1866 Σίσυφος (1866 Sisyphus) [5] από το όνομα του μυθικού βασιλιά...
</p></td></tr>


<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/01_VOL_sisifosb.jpg',290,298)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/01_VOL_sisifos.jpg" border="0"></a></td>
<td style="padding-right:8px;"><a href="javascript: openWindow('images/02_VOL_sisifosb.jpg',490,364)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/02_VOL_sisifos.jpg" border="0"></a></td>
<td style="padding-right:8px;"><a href="javascript: openWindow('images/03_VOL_sisifosb.jpg',560,610)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/03_VOL_sisifos.jpg" border="0"></a></td>
<td style="padding-right:8px;"><a href="javascript: openWindow('images/04_VOL_sisifosb.jpg',510,610)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/04_VOL_sisifos.jpg" border="0"></a></td>
</tr>
</table>
</td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="150">Μελλανόμορφη αμφορά (530 π.Χ.) </td><td style="padding-right:8px;" valign="top" width="150">Hokianga, Μελέτη Βράχου (1869)</td><td style="padding-right:8px;" valign="top" width="150">Έργο του Τισιανού (1548-49)</td><td style="padding-right:8px;" valign="top" width="150">Έργο του Franz von Stuck (1920)</td></tr>
</table></td></tr>


<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><p class="comments">
[1] Η Τίρυνς ήταν περίφημη για τα "κυκλώπεια" τείχη της <font class=commentsgreen>[<em>Τίρυνθά τε τειχιόεσσαν,</em> γράφει ο Όμηρος 
(Β 559)]</font>. Πιστέυεται (λανθασμένα) πως τα τείχη έφτιαξε ο <em>Προίτος</em>, γιος του <em>Άβαντα</em>, γιου του<em> Λυγκέα του Δαναού</em>, 
φέρνοντας κατασκευαστές από την <em>Λυκία</em>, τους ίδιους τους <em>Κύκλωπες</em>.<br><br>

Όμως, το ότι ο <em>Σίσυφος ή</em>ταν ο βασιλιάς στην <em>Εφύρα </em>πολύ πριν να έρθει ο <em>Προίτος </em>εκεί, το ότι ο <em>Σίσυφος ή</em>ταν γιος του 
<em>Αιόλου</em>, γένος από το οποίο προέρχονται και οι Αιολείς της Βοιωτίας με το "χρυσόμαλλο δέρας" (εξάλλου ένα από τ' αδέλφια του Σίσυφου ήταν ο Αθάμαντας, πατέρας του Φρίξου και της Έλλης), και τέλος, το ότι μετά την εκδίωξη των απογόνων του Σισύφου από την Αργολίδα κάποιοι κατέφυγαν στον <em>Ορχομενό </em>κι εκεί κατασκεύασαν τον Θησαυρό του <em>Μινύα</em>, το τεράστιο αυτό 
οικοδόμημα που ήταν το πρώτο θησαυροφυλάκιο στον κόσμο, αποδεικνύει πως ο Σίσυφος τείχισε την <em>Τίρυνθα </em>[ονομαζόμενη <em>Εφύρα </em>που σημαίνει <em>Οχυρά</em>]. Γι αυτό μερικοί λένε ότι ο μύθος με την πέτρα προέρχεται από τα τείχη που έκτισε στην πόλη του.<br><br>

[2] Ο Ασωπός ποταμός πηγάζει δίπλα από την Λίμνη Στυμφαλία και περνάει λίγο πιο βόρεια από τις Ορνεές. Στις Ορνεές, κατά τον Παυσανία, γεννήθηκε ο γιος του Ερεχθέα, Ορνεός. Ο εγγονός του, Μενεσθέας, ήταν αρχηγός των Αθηναίων στον Τρωικό πόλεμο, και ο πρώτος άνθρωπος που παρέταξε ασπιδοφόρους άνδρες και ίππους σε μάχη. 
<font class=commentsgreen>[Όμηρος, Ιλιάδα, Β 552-555, και Ναύπλιος]</font><br><br>

[3] Πρέπει να σημειώσουμε πως η λέξη ΑΣΩΠΟΣ τα πολύ αρχαία χρόνια θα γραφόταν AΖVΠOS, και αυτή η γραφή δεν βρίσκεται μακριά από το ΣΙΣVΠΟΣ. Οδηγούμαστε στην λέξη <em>ύσσωπον</em>. <em>"Ύσσωπον"
</em>είναι ένα αρωματικό βότανο, και <em>"υσσωπίτης οίνος" </em>είναι το κρασί αρωματισμένο με 
<em>ύσσωπον</em>. <font class=commentsgreen>[Τέτοιο κρασί έδωσαν στον Ιησού, επάνω στο σταυρό (Ιω. 19.29)]</font> Το <em>ύσσωπον </em>
(Hyssopus officinalis) ανήκει στα μεντοειδή (Lamiaceae). Είναι αρωματικό, με άρωμα που θυμίζει ρίγανη, και ελαφρά πικρό. 
Τα άνθη του έχουν έντονο μωβ χρώμα.<br><br>

[4] Ο <em>Τάνταλος </em>είχε καταδικαστεί αιώνια να διψάει και λίγο πριν πιεί νερό αυτό να ξεγλυστράει μέσα απ' τα δάχτυλά του 
και να χάνεται, να πεινάει και λίγο πριν κόψει καρπούς από ένα δέντρο εκείνο να ανασηκώνει τα κλαδιά του και οι 
καρποί να γίνονται απρόσιτοι.<br><br>

[5] Η διάσταση του αστεροειδούς είναι συμβατή με τον κρατήρα της περιοχής <em>Chicxulub </em>του ...Μεξικού, που οι ειδικοί υποστηρίζουν ότι ευθύνεται για την μεγαλύτερη εξαφάνιση των δεινοσαύρων.
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Πηγή πληροφοριών υπήρξαν:</b> <br>mythologia.8m.com<br>
el.wikipedia.org
<br>	
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

