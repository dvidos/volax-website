<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle"> Η χρονική διαταραχή</p></td></tr>
<tr><td><p class="prologos"> Την πρώτη μέρα του χρόνου, την πρώτη Ιανουαρίου, γεννιόμαστε όλοι μαζί, κοπέλες και αγόρια· όλοι την ίδια ημέρα...
</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/agnanti_006.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">Βλέπαμε το φως του κόσμου και μεγαλώναμε πολύ γρήγορα, με ταχύτητες που δεν είναι αντιληπτές σήμερα. Ήδη μέχρι τα μέσα Φεβρουαρίου είχαμε μάθει να μπουσουλάμε και χωνόμασταν ανάμεσα στα σκίνα, στις μυρτιές και στις δάφνες, σε σημεία που και οι σαύρες θα περνούσαν με δυσκολία.<br><br>

Τα κοριτσάκια, μόλις τον Μάρτιο, είχαν γίνει πια δεσποινίδες και κρεμούσαν στα αφτιά τους κατακόκκινα κεράσια σαν σκουλαρίκια ή έφτιαχναν δαχτυλίδια από τις πευκοβελόνες των δέντρων. Στα τέλη του ίδιου μήνα είχαν ήδη μάθει και έπαιζαν «λάστιχο» στην αυλή της εκκλησίας ενώ το καλοκαίρι –κοπέλες πια– πήγαιναν με τα πόδια στο Σκαλάδο για να μιλήσουν με τα αγόρια του χωριού, τους «γαμπρούς» όπως τους ονομάζαμε.<br><br>

Κάποιο περίεργο φυσικό φαινόμενο, κάποια χρονική διαταραχή είχε εκδηλωθεί στον χώρο που βρίσκεται η Βωλάξ, εκείνα τα χρόνια. Κάποια ανεξήγητη ταλάντωση ενέργειας εμφανίστηκε όταν εγώ ήμουν μικρός και άλλαξε την φυσική ροή του χωριού και των ανθρώπων του. <br><br>

Σ' εμάς, στα αγόρια, μόλις άρχιζε το Πάσχα μας έκοβαν με μια μικρή ψαλιδιά τα παπούτσια από πίσω για να μην μας σφίγγουν στα πόδια... Την εποχή που όλο το νησί έβαφε κόκκινα τα αυγά εμείς πέρναμε τα παλιά παπούτσια των μεγαλυτέρων και τοποθετούσαμε, με τελετουργικό τρόπο, χαρτόνια και πάτους ώστε να μην φεύγουν από τα πόδια μας. Και μην με ρωτήσετε γιατί δεν μας αγόραζαν καινούργια στο μέγεθός μας, γιατί μέσα σε λίγες βδομάδες το πόδια μας είχαν μακρύνει και δεν υπήρχε κανένα πρόβλημα...<br><br>

Τον χειμώνα ήταν η εποχή που όλοι μας είχαμε φτάσει σε ηλικία γάμου, γι' αυτό και τα πάρτυ έδιναν και έπαιρναν στις αυλές των σπιτιών, στο παπαδικό και στο Άπλωμα. Με πόση προσμονή περιμέναμε το Φθινόπωρο για να παντρευτούμε, δεν λέγεται. Και πάλι, με την εκπληκτική δύναμη του μεταβαλλόμενου χρόνου, να γεννηθούν τα παιδιά μας την πρώτη Ιανουαρίου και να μεγαλώσουν ακριβώς όπως εμείς!<br><br>

Τα μυστήρια του χρόνου όμως δεν τελείωναν εδώ: Όσο εμείς μεγαλώναμε, όσο γρήγορα εξελίσσονταν τα έμβια όντα, τόσο στάσιμος ήταν ο χρόνος απέναντι στα άψυχα. Σε αντίθεση με μας το χωριό δεν άλλαζε με τίποτα. Ο χρόνος δεν είχε επιβραδυνθεί απλώς, είχε μείνει ακίνητος, στάσιμος: τα ίδια γκρεμισμένα σπίτια, οι διαλυμένες ξύλινες πόρτες στις κέλες των σπιτιών, ο χώρος της τουαλέτας πάντα έξω από το σπίτι, οι βουλημένοι στάβλοι... <br><br>

 <img src="http://volax.gr/uploads/jimel/old_site/images/agnanti_004.jpg"><br><br>

Και τότε ακριβώς, σε κάποια φάρσα του χρόνου που ακόμη προσπαθώ να την ορίσω στη μνήμη μου (χωρίς να το έχω καταφέρει) πάψαμε να αλλάζουμε. Σταμάτησαν δηλαδή να αλλάζουν τα αγόρια και τα κορίτσια και άρχισε να μεταλάσσεται τελείως ο χώρος που ζούσαμε. Φαίνεται ότι σε αυτή του την φάση, το «κοσμικό γίγνεσθαι» χρειάστηκε κάποιο είδος ισορροπίας ανάμεσα στα έμψυχα και τα άψυχα της Βωλάξ.<br><br>

Μέσα σε ελάχιστο χρονικό διάστημα έπαψαν να λειτουργούν τα πατητήρια και οι φούρνοι και εμφανίστηκαν στη θέση τους νέα σπίτια, δημιουργήθηκαν περιστεριώνες και ταβέρνες από το τίποτα. Μπροστά στα μάτια μας εμφανίστηκαν ολοκαίνουργια εργαστήρια καλαθοπλεκτών, φτιάχτηκε μουσείο και θέατρο, φωτίστηκαν ξωκλήσια και πηγάδια, πέρασαν νέοι δρόμοι και μονοπάτια· άλλαξαν όλα μέσα σε 8 λεπτά! Όσο χρειάζεται να φτάσει στη γη το φως του ήλιου αφότου εκπεμφθεί από την επιφάνειά του... Οκτώ μόνο λεπτά· άσχετα αν οι οδηγοί τουριστικών λεωφορείων και ΚΤΕΛ έλεγαν ότι «το χωριό άλλαξε ριζικά μέσα σε οκτώ χρόνια».<br><br>

Από την άλλη πλευρά, στα αγόρια και στα κορίτσια, σε μας, έπαψαν να συμβαίνουν όλα αυτά που συνέβαιναν παλιά και μέσα σε μια κοσμική στιγμή παγιδευτήκαμε όλοι σε μία ηλικία, σε μια γενιά· όλοι μας γύρω στα 40! Από την εποχή του Αϊνστάιν και της θεωρίας της σχετικότητας, από την εποχή του «κυκλικού χρόνου» και της θεωρίας του πλήρους και ταυτόχρονου σύμπαν, κανείς όμως δεν μπόρεσε να εξηγήσει αυτή την χρονική διαταραχή...<br><br> 

Σήμερα οι επιστήμονες, σε ότι αφορά την Βωλάξ, πιστεύουν σε μια «αυτοαναίρεση του χρόνου» και ότι, τελικά, όλα έχουν αρχίσει να αποκαθίστανται και ο χρόνος να κυλά πλέον «κανονικά», σαν μια τάση επανισορροπίας του σύμπαντος, σαν μια επούλωση αυτής της ανεξήγητης αυξομείωσης των χρονικών διαστημάτων.<br><br> 

Το χωριό θα μείνει εδώ που βρίσκεται και όποια νέα αλλαγή συμβεί σ' αυτό, θα φαντάζει αναγκαία και επιβεβλημένη, θα δείχνει «φυσιολογική». Και μεις, αγόρια και κορίτσια, ώριμοι νέοι πια, θα συνεχίσουμε να μεγαλώνουμε όπως κάθε άλλος άνθρωπος στη γη, και να μεγαλώνουμε τα παιδιά μας σαν να μην συνέβη τίποτα σ' αυτό το μέρος. Και όλη αυτή η ιστορία θα ακούγεται σαν ένα παραμύθι επιστημονικής φαντασίας,  παραγνωρίζοντας ότι το μόνο που δεν διαφοροποιήθηκε, το μόνο που δεν διαταράχθηκε στην χρονική μετάλλαξη του ίδιου του χωριού είναι τα βράχια στα γύρω χωράφια...</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/agnanti_001.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/agnanti_002.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/agnanti_003.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/agnanti_008.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/agnanti_007.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/agnanti_005.jpg" border="0"></td></tr>
</table></td></tr>


<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

 <tr><td><p class="pagetitle">Οι τρεις θεωρίες</p></td></tr>
 <tr><td><p class="prologos">Αλλόκοτο, επιβλητικό, μυστηριακό: ένα σχεδόν εξωγήινο τοπίο! Η ύπαρξή του, εδώ και εκατομύρια χρόνια,  εξάπτει τη φαντασία, γεννάει μύθους και δοξασίες, γεμίζει περιέργεια και δέος ...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/VOLAROCKb.jpg',710,478)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/VOLAROCK.jpg" border="0"></a></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Το όνομα του χωριού έχει άμεση σχέση με το γεωφυσικό της περιβάλλον. <i>Βῶλαξ</i> είναι ο βώλος της γης <i>(<βῶλαξ, βῶλος>• S(n) γῆ)</i> και κατ' 
επέκταση η γη με τις στρογγυλές πέτρες. Η ρίζα έρι- κατά Liddel & Scott είναι το <i>«αχώριστον μόριον προτιθέμενον των λέξεων προς 
επίτασιν της εννοίας αυτών»</i>. Συνεπώς, όταν ο Πίνδαρος γράφει <i>ἐρι-βῶλαξ</i> εννοεί αυτόν με τους μεγάλους βώλους. Το χωριό με τις 
μεγάλες πέτρες. <a href="onoma.asp" class="bluelink">[βλ. άρθρο: «Πως λέγεται το χωριό...»]</a>.<br><br>

Από την εποχή του Χαρίλαου Τρικούπη και μετά υπάρχουν αρκετά βιβλία που αναφέρονται στο υπέδαφος και τα γεωλογικά στοιχεία της 
Ελλάδας. Στο βιβλίο <i>Ανάλεκτα Κοινωφελών Διατριβών δι' Επιστήμονας, Βιομηχάνους, Τεχνίτας, Γεωπόνους και Άλλους υπό Ξαβερίου 
Λανδερέρ</i> (1871) αναγράφεται ο ιδιαίτερος "γρανίτης λίθος" στην <i>«Τήνον εις θέσιν Βωλάξ»</i>, κανείς όμως  δεν είχε εξηγήσει την 
προέλευση αυτών των γρανιτικών βράχων.<br><br>

Για πρώτη φορά στον <i>Τουριστικό Οδηγό Τήνου: Ξενάγηση, Προσκύνημα, Τέχνη, Ιστορία, Λαογραφικά Στοιχεία</i> (και μάλιστα στην 
αναθεωρημένη Δ' έκδοση του 1983, και όχι στην Α' του 1964), ο Στυλιανός Ζ. Λαγουρός περιλαμβάνει τις τρεις επικρατούσες θεωρίες 
για την προέλευση των βράχων αυτών. Μάλιστα η αγγλόφωνη έκδοση του βιβλίου με τις θεωρίες αυτές (στη σελ. 39) οδήγησε αρκετά ξένα 
δίκτυα να κάνουν ντοκιμαντέρ επάνω στο χωριό για το γεωλογικό φαινόμενο της περιοχής. Στο περιοδικό 
<em>Ένα </em>(26 Ιουνίου 1986, σελ. 105) 
ξαναγίνεται μια δεύτερη αναφορά προέλευσης του φαινομένου: <i>«Οι επιστήμονες λένε ότι είναι ηφαιστειογενές. Οι γεωλόγοι ότι υπήρξε 
πρώτα θάλασσα, και οι Τηνιακοί πιστεύουν ότι τα υλικά αυτά είναι... μετεωρίτες»</i>. <br><br>

Ας πάρουμε με τη σειρά τις τρεις αυτές εκδοχές για την προέλευση των γρανιτένιων όγκων:<br><br>

<b>Α.</b> <br>Οι <i>Κυκλάδες</i>, είναι ένα σύµπλεγµα νησιών που καταλαµβάνουν το κεντρικό <i>Αιγαίο Πέλαγος</i> και υπήρξαν ανέκαθεν αντικείµενο 
γεωλογικών ερευνών εξαιτίας τόσο της έντονης παραµόρφωσης που υφίσταται ο στερεός φλοιός της περιοχής αυτής όσο και της µαγµατικής 
και ηφαιστειακής δραστηριότητας που εκδηλώνεται σε αυτήν.<br><br>
</p></td></tr>
 <tr><td style="padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Peramata.jpg" border="0"></td></tr></table></td></tr>
 <tr><td style="padding-left:25px;"><p class="lezantes">Στο κέντρο η θέση <em>Περάματα</em></td></tr>

<tr><td><p class="pagebody">

Η επικρατέστερη εκδοχή προέλευσης των βράχων της <em>Βωλάξ </em>υποστηρίζει πως είναι αποτέλεσμα ηφαιστειακής έκρηξης, η οποία έγινε 18 ως 20 
εκατομμύρια χρόνια π.Χ.. Η πιο πιθανή γεωλογικά θέση του αρχέγονου αυτού ηφαιστείου βρίσκεται 2 χλμ. ανατολικά του χωριού, κοντά στη 
θέση <i>Περάματα</i> <font class="pagebodygreen">[Λαγουρός]</font>. Εξάλλου, πριν από αρκετά χρόνια βρέθηκε στην θέση <i>Αποκωλιασμένη</i>, οψιανός ή οψιδιανός. Ένα πέτρωμα όξινο 
που προέρχεται από ηφαιστειογενείς περιοχές. Είναι σκοτεινόχρωμο με υαλώδη υφή που χρησιμοποιήθηκε εξαιτίας της σύστασης και 
ανθεκτικότητάς του, ήδη από τα τέλη της ανώτερης παλαιολιθικής περιόδου (2.5  εκατομμύρια χρόνια π.Χ.) για την κατασκευή λεπίδων 
με κοφτερές ακμές, που χρησίμευαν ως μαχαίρια, ξέστρες και ξυράφια. Οι πηγές οψιανού στην ανατολική <i>Μεσόγειο</i> είναι λιγοστές και 
εντοπίζονται σε μερικά νησιά του <i>Αιγαίου</i>, όπως είναι η <i>Μήλος</i>, η <i>Αντίπαρος</i> και η <i>Νίσυρος</i>. <br><br>

Η θεωρία της ηφαιστειακής έκρηξης "κλέβει" στοιχεία από το ηφαιστειακό τόξο του Νοτίου Αιγαίου στο οποίο ανήκουν κυρίως το 
ηφαίστειο της <i>Σαντορίνης</i> και το ενεργό υποθαλάσσιο ηφαίστειο <i>Κολούμπος</i> (ή Κολούμπο, 6.5Km βορειοανατολικά της Σαντορίνης). Το 
ηφαίστειο αυτό έγινε γνωστό μετά από μεγάλη ηφαιστειακή έκρηξη στις 27.09.1650. Από τη λάβα σχηματίστηκε μικρή νησίδα, η οποία, 
όμως, εξαιτίας των θαλασσίων κυμάτων, γρήγορα κατέρρευσε σε ύφαλο. Από την κατάρρευση αυτή προκλήθηκε τσουνάμι, το οποίο προκάλεσε 
ζημιές μέχρι και σε απόσταση 150 χιλιομέτρων. Σήμερα έχει ύψος 280 μέτρων (σε σχέση με τον περιβάλλοντα θαλάσσιο πυθμένα) και 
βρίσκεται περίπου 18 μέτρα κάτω από την επιφάνεια της θάλασσας. Ο κρατήρας του έχει διάμετρο περίπου 3 χιλιομέτρων και βάθος 
512 μέτρων. Σε μεγάλη έκταση γύρω από το ηφαίστειο έχουν εντοπιστεί υδροθερμικά φρέατα από τα οποία αναβλύζει καυτό νερό, 
έως και 220οC. <br><br>

Μερικοί πιστεύουν σε αντίστοιχα φαινόμενα που υπήρξαν στην περιοχή εκατομμύρια χρόνια πριν. Στο περιοδικό <i>Colt</i> 
<font class="pagebodygreen">[τ. 10, Σεπτέμβριος 1993, σελ. 115]</font> διαβάζουμε: <i>«Πριν χιλιάδες χρόνια είχε εκραγεί ένα ηφαίστειο εκεί κοντά, το οποίο 
σχημάτισε τεράστιες πέτρες που με τον καιρό λαξεύτηκαν με τέτοιο τρόπο που τώρα άμα τις δει κανείς με θολό μάτι φαντάζουν 
σαν γίγαντες ή τέρατα»</i>.<br><br>
 
<b>B.</b><br> Η δεύτερη άποψη θέλει, εκατομμύρια χρόνια πριν, να υπάρχει επίκλυση της  θάλασσας (transgression) μέχρι το σημείο 
που βρίσκεται το χωριό της <i>Βωλάξ</i>, σε ένα υψόμετρο δηλαδή 280-300 μέτρων, όταν το ψηλότερο βουνό της Τήνου είναι ο <i>Τσικνιάς</i> 
(726 μ.) και ψηλότερο βουνό των όλων των Κυκλάδων είναι το όρος <i>Ζευς</i> στη <i>Νάξο</i>, με υψόμετρο 1004 μέτρων.<br><br>

Πριν από 15 εκατομμύρια χρόνια η σημερινή Ελλάδα, η Μικρά Ασία, το Αιγαίο και το Κρητικό Πέλαγος αποτελούσαν μια εκτεταμένη 
περιοχή στεριάς, την <i>Αιγηίδα</i>. Κατά την πλειόκαινο, πριν από 4.5-2.5 εκατομμύρια χρόνια, η θάλασσα κατέκλυσε τις περιοχές της 
Αιγηίδας εκτός από τις κορυφές των βουνών της, που έτσι αποτέλεσαν τα νησιά του Αιγαίου. Αλλεπάλληλες γεωλογικές μεταβολές, 
μετακινήσεις του φλοιού της γης, σεισμοί, εκρήξεις ηφαιστείων, έδωσαν στο νησιωτικό σύμπλεγμα των Κυκλάδων τη μορφή που έχει 
σήμερα. Ολόκληρα νησιά -η Σαντορίνη, η Μήλος, η Κίμωλος- και ένα τμήμα της Αντιπάρου σχηματίστηκαν από την ηφαιστειακή 
δραστηριότητα η οποία συνόδευσε τη δημιουργία του νησιωτικού τόξου του Νοτίου Αιγαίου, που δημιουργήθηκε με την καταβύθιση 
της Αφρικανικής Πλάκας κάτω από τη μικροπλάκα του Αιγαίου. Υπολογίζεται ότι η ηλικία των ηφαιστείων αυτών ανάγεται στα 4 
εκατομμύρια χρόνια. <br><br>

Η ιστορία της γεωλογικής δημιουργίας των Κυκλάδων εξηγεί τον τεράστιο γεωλογικό πλούτο τους, όπου κάθε νησί παρουσιάζει ένα 
εντυπωσιακό και εντελώς ξεχωριστό ανάγλυφο και περιλαμβάνει μνημεία με τεράστιο γεωλογικό αλλά και παλαιοντολογικό, αρχαιολογικό 
και ιστορικό ενδιαφέρον: οι ηφαιστειακοί κρατήρες στη Μήλο και την Αντίμηλο, η καλντέρα της Σαντορίνης και ο κρατήρας της <i>Νέας 
Καμένης</i>, η ηφαιστειακή φλέβα της Θηρασιάς, τα υποβλητικά σπήλαια της <i>Ηρακλειάς</i>, της <i>Νάξου</i>, της <i>Σερίφου</i>, της <i>Αντιπάρου</i>, της 
<i>Φολεγάνδρου</i>, ο συγκλονιστικός υπερμεγέθης μονόλιθος του Καλάμου στην <i>Ανάφη</i>, οι εκλογίτες στη <i>Σύρο</i>, οι μανιταροειδείς μορφές 
διάβρωσης και οι θερμές πηγές στην <i>Κίμωλο</i>, τα θερμά λουτρά στην <i>Κύθνο</i>, τα απολιθώματα νάνων ελεφάντων στη Νάξο και τη <i>Δήλο</i>, 
τα αρχαία μεταλλεία στη <i>Σέριφο</i>. <br><br>

Η κατ' αρχάς ύπαρξη της θάλασσας με την έντονη υδάτινη διάβρωση στις ούτως ή άλλως "αδυναμίες" των βράχων εξηγεί σε κάποιους την ύπαρξη άμμου σε πάμπολλα σημεία του χωριού αλλά και τα βρύα με τις λειχήνες που υπάρχουν επάνω στις πέτρες. Μετά την απόσυρση της θάλασσας παρέμεινε ένας άδεντρος τόπος (πριν τις δενδροφυτεύσεις από τις αρχές τις δεκαετίας του '90) με πετρώδες και άγονο εδάφος.<br><br>

<b>Γ.</b><br> Σύμφωνα με την τρίτη εκδοχή, οι σφαιρικές πέτρες δημιουργήθηκαν από πτώση μετεωρίτη ή βροχής μετεωριτών που έπεσαν στη γη. Αυτό φαίνεται από την εικόνα που "εμφανίζει" η περιοχή: Το χωριό βρίσκεται στο κέντρο. Περικλείεται από βουνά γεμάτα με διάσπαρτες γρανιτικές πέτρες με ομοιογενή τρόπο, και τα βουνά από την πίσω πλευρά τους έχουν μια διαφορετική γεωλογική όψη. Με άλλα λόγια, το εσω κυκλικό-ελλειπτικό σχήμα είναι ο κρατήρας, εκεί όπου χτίστηκε το χωριό, και το χείλος του, τα βουνά περιμετρικά, βρίσκονται ψηλότερα από την περιβάλλουσα πεδιάδα. <br><br>

Σε κάποιο blog υπήρχε πριν από δύο χρόνια άποψη και chat (!) για το αν ο μετεωρίτης είχε εκραγεί κατά την πρόσκρουση στην επιφάνεια της γης ή η έκρηξη έγινε λίγο πάνω από το έδαφος, τη στιγμή που η όλη θεωρία δεν έχει αποδειχτεί γεωλογικά. Παρ' όλα αυτά, αν κάποιος έχει δείγμα από την περιοχή μπορεί μέσω της <i>ερασιτεχνικής αστρονομίας</i> να δει αν πραγματικά αυτό το δείγμα είναι μετεωρίτης από το διάστημα που έπεσε στη γη!<br>  <a href="meteorites.asp" class="bluelink">[απαντήστε στο τεστ και δείτε αν κρατάτε 
διαστημικές πέτρες!]</a> <br><br>

Δεν θέλουμε να πάρουμε θέση για το αν όλα αυτά είναι σωστά ή όχι. Το σίγουρο είναι ότι είχαμε γεωλογικές ανακατατάξεις. 'Οπως δεν μπορεί κάποιος να τα στηρίξει και να τα αποδείξει έτσι και κάποιος άλλος δεν μπορεί να τα απορρίψει. Η Επιστήμη, φυσικά, δέχεται μόνο αυτά που έχει ανακαλύψει. Τα άλλα είναι θεωρίες και πιθανότητες και πάνω σε αυτές κάποιοι εργάζονται είτε για να τις αποδείξουν είτε για να τις απορρίψουν. Ας μην ξεχνάμε ότι η ανθρωπότητα για αιώνες πίστευε ότι η γη είναι επίπεδη, ενώ ο Γαλιλαίος το 1633 υπέγραψε την «ομολογία λάθους», για να γλυτώσει την πυρά, στην θεωρία του ότι η γη γυρίζει...<br><br>

Περιέργως, οι θρύλοι, οι παραδόσεις και οι διάφορες θεωρίες που πριν ήταν αίολες και ακούγονταν εξωπραγματικές αταδιακά ή αποδεικνύονται σωστές ή ό,τι εν μέρει αντικατοπτρίζουν την πραγματικότητα...

Για όσους δέχονται μόνο το τι λέει η επιστήμη, οδηγηθείτε στην επόμενη σελίδα μας σε αυτά που αναφέρουν οι γεωλόγοι. Ένα είναι σίγουρο: έχουμε πολλά να μάθουμε ακόμη...<br><br>
</p></td></tr>


<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/topia004b.jpg',710,477)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/topia004.jpg" border="0"></a></td><td style="padding-right:8px;"><a href="javascript: openWindow('images/topia008b.jpg',710,477)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/topia008.jpg" border="0"></a></td><!--<td  style="padding-right:8px;"><a href="javascript: openWindow('images/KOLYB03b.jpg',710,488)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/KOLYB03.jpg" border="0"></a></td><td><a href="javascript: openWindow('images/KOLYB05b.jpg',710,484)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/KOLYB05.jpg" border="0"></a></td>--></tr></table></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Πηγή πληροφοριών υπήρξαν:</b><br>
Πλήθος θέματα και άρθρα από διάφορες ιστοσελίδες, σημαντικότερες από αυτές: en.wikipedia.org, gov.exnet.gr	
</p></td></tr>

<tr><td><p class="pagetitle">Ηφαίστειο και παραμύθι</p></td></tr>

   <tr><td><p class="prologos"> Όταν τα παραμύθια –όσο απίθανα κι αν ακούγονται– έχουν στοιχεία από την πραγματικότητα, τότε αυτό μας οδηγεί σε δεύτερες σκέψεις... 
</p></td></tr>
 <tr><td style="padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Santorini 1928_aa.jpg" border="0"></td></tr></table></td></tr>
 <tr><td style="padding-left:25px;"><p class="lezantes">Hλιογκραβούρα του 1928, με το ενεργό ηφαίστειο της Σαντορίνης.</em></td></tr>

<tr><td><p class="pagebody">Ο γεωγραφικός χώρος του Αιγαίου είναι μία από τις πιο σεισμογενείς περιοχές της Γης, καθώς οι γεωλογικές μεταβολές που συμβαίνουν σε τακτά χρονικά διαστήματα είναι έντονες και συνεχείς. Η περιοχή του Αιγαίου διαμορφώθηκε τα τελευταία 23 εκ. χρόνια, δηλαδή στη διάρκεια της πιο πρόσφατης γεωλογικής περιόδου του ανώτερου καινοζωικού.<br><br>

Στο ηφαιστειακό τόξο του Ν. Αιγαίου ανήκουν τα ηφαίστεια στο Σουσάκι Κρομμυωνίας, στα Μέθανα, στον Πόρο, στη Μήλο, στη Νίσυρο και στη Σαντορίνη. Όλα αυτά τα ηφαιστειακά κέντρα βρίσκονται κατανεμημένα κατά μήκος μιας ζώνης πλάτους λίγων δεκάδων χιλιομέτρων και μήκους 450 χλμ, η οποία αρχίζει από τον ισθμό της Κορίνθου και καταλήγει στη Νίσυρο. Κατά μήκος του τόξου μόνο τρία είναι τα ενεργά ηφαίστεια (Σαντορίνη, Νίσυρος, Μέθανα), από τα οποία αυτό των Μεθάνων βρίσκεται σε μεταηφαιστειακή δράση, ενώ τα ηφαίστεια της Νισύρου και της Σαντορίνης παρουσιάζουν σημαντική ηφαιστειακή δραστηριότητα.<br><br>

Η έκρηξη του ηφαιστείου της Σαντορίνης το 1.650 π.Χ. ήταν μια από τις μεγαλύτερες στα τελευταία 10.000 χρόνια. Το μάγμα που αναπήδησε ήταν περίπου 30 κυβικά χιλιόμετρα. Η τέφρα σκέπασε μια μεγάλη έκταση στην ανατολική Μεσόγειο και την Τουρκία. Λέγεται ότι η έκρηξη αυτή ήταν η αιτία για το τέλος του Μινωικού πολιτισμού στην Κρήτη.<br><br>

Φαίνεται από τις ανασκαφές ότι οι κάτοικοι είχαν εκκενώσει με επιτυχία την πόλη πριν την έκρηξη, εξ αιτίας του γεγονότος ότι κανένα ανθρώπινο σώμα δεν βρέθηκε μέσα στην τέφρα. Οι αρχαιολόγοι λέγουν, επίσης, ότι οτιδήποτε αντικείμενο μπορούσαν να μεταφέρουν από τα σπίτια, το είχαν πάρει.<br><br>

</p></td></tr>
 <tr><td style="padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Santorini 1928_bb.jpg" border="0"></td></tr></table></td></tr>
 <tr><td style="padding-left:25px;"><p class="lezantes">Φωτογραφία από την έκρηξη ηφαιστείου της Σαντορίνης.</td></tr>

<tr><td><p class="pagebody">Ένδεκα εκρήξεις έγιναν μέχρι το 197 π.Χ., στα δύο νησιά, τη Σαντορίνη και στη Νέα Καμμένη. Η πιο πρόσφατη έκρηξη της Σαντορίνης ήταν το 1950, στην Νέα Καμμένη. Η έκρηξη κράτησε λιγότερο από ένα μήνα. Το αποτέλεσμα της ήταν η δημιουργία θόλου και η παραγωγή λάβα. <font class="pagebodygreen">[www.menslounge.gr]</font><br><br>

Η ιστορία δεν καταγράφει καμία έκρηξη ηφαιστείου στο νησί της Τήνου. Δεν μιλάει εξάλλου για κανένα ηφαίστειο στο νησί. Άλλα έλεγε το παραμύθι του μπάρμπα, όμως. 
Και το παραμύθι πήγαινε κάπως έτσι: <em>«[...] κι ενώ τους κυνηγούσαν οι Τούρκοι, έφυαν όλοι απ' το χωριό και φτάσαν στα Περάματα –ξέρεις που είναι; εδώ να, από κάτω– κι ενώ ήταν μέρα μεσημέρ' δεν ήβλεπαν μπροστά τους. Μαύρο σκοτάδι είχε πέσει παντού! Και μίλαγαν μεταξύ τους για να καταλάβουν ότι όλοι ήταν καλά, γιατί δεν υπήρχε στάλα φως. Και δεν κουνήθηκαν από την θέση τους, στα γκρεμνά. Και όταν έφυγε το μαύρο σύννεφο, είχαν εξαφανιστεί κι οι Τούρκοι, που είχαν τρομάξει τόσο, κι είχαν ήδη φτάσει στις βάρκες τους και γύρισαν πίσω στα μέρη τους, και πέρασαν χρόνια μέχρι να τολμήσουν να ξανάρθουν [...]».</em><br><br>

Kαι έλεγε το βιβλίο (που δεν μιλούσε για κάποια έκρηξη στην Ελλάδα): <em>«Κατά τη διάρκεια της έκρηξης του ηφαιστείου Έκλα, το 1766, σύννεφα αυτού του είδους προκάλεσαν τόσο σκοτάδι ώστε στην Γκλάουμπα, που απέχει από το βουνό περισσότερο από πενήντα λεύγες, οι άνθρωποι έβρισκαν τον δρόμο τους μόνο ψηλαφητά. Στη διάρκεια της έκρηξης του Βεζούβιου, το 1794, στην Καζέρτα, που είναι τέσσερις λεύγες μακριά, οι άνθρωποι περπατούσαν μόνο  με το φως των δαυλών, Την 1η Μαρτίου 1812 ένα νέφος ηφαιστειακής στάχτης και άμμου, που προέρχονταν από ένα ηφαίστειο στη νήσο του Αγίου Βικεντίου, κάλυψε όλα τα νησιά Μπαρμπάντος, απλώνοντας από πάνω τους ένα σκοτάδι τόσο βαθύ ώστε μέρα μεσημέρι, στο ύπαιθρο, να μην μπορεί να δει κανείς δέντρα ή άλλα αντικείμενα κοντά του ή ακόμη και ένα άσπρο μαντήλι σε απόσταση έξι ιντσών από τα μάτια του».</em> <font class="pagebodygreen">Murray, σ.215, Phil. edit., from: The Thousand-and-Second Tale of Scheherazade (1850)]</font>

</p></td></tr>

<tr><td><p class="epilogos">
<b>Ιρανόν,</b> 18.06.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>





<tr><td><p class="pagetitle">Planar's photostream</p></td></tr>

 <tr><td><p class="prologos">Ψάχνoντας στο flickr βρήκαμε φωτογραφίες του Planar (πολύ καλός φωτογράφος και φίλος του bouldering) από το εξωγήινο τοπίο του χωριού. Επιλέγουμε δύο, φωτογραφημένες στις 26 Μαρτίου του 2011 με Canon EOS 450D.
</p></td></tr>

 <tr><td style="padding-top:100px; padding-left:25px; padding-right:8px;">
<img src="http://volax.gr/uploads/jimel/old_site/images/Planar01.jpg" border="0"></td></tr>

<tr><td style="padding-top:100px; padding-right:8px; padding-left:25px;" class="lezantes" valign="top" width="550">
Lightning bending at Volax
</td></tr>

<tr><td style="padding-top:100px; padding-left:25px; padding-right:8px;">
<img src="http://volax.gr/uploads/jimel/old_site/images/Planar02.jpg" border="0"></td></tr>

<tr><td style="padding-top:100px; padding-right:8px; padding-left:25px;" class="lezantes" valign="top" width="550">
Camping Spot on alien planet
</td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagetitle">Βράχια και... θαλάσσιο περιβάλλον</p></td></tr>

 <tr><td><p class="prologos"><em>«Αν ένας άνθρωπος ξεκινήσει με σιγουριά, θα τελειώσει με αμφιβολίες·<br> 
αν ξεκινήσει με αμφιβολίες, θα τελειώσει με σιγουριά»<br>
–Βολταίρος</em><br><br>

Σκοπός αυτής της σελίδας να ανεβάσουμε όσες περισσότερες απόψεις υπάρχουν για την προέλευση των βράχων της Βωλάξ, και εσείς να βγάλετε την δική σας απόφαση. Προσθέτουμε, λοιπόν, την άποψη του καθηγητή Μητρόπουλο για τον ρόλο που έπαιξε το θαλάσσιο περιβάλλον των Κυκλάδων.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Mitropoulos01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Οι περισσότεροι μεταφέρουν τις μελέτες του (Τηνιακού εκ μητρός) καθηγητή Υδρογεωλογίας και Τεχνικής Γεωλογίας στο Πανεπιστήμιο Αθηνών, Γ. Στουρνάρα. Από το 2001 που παρουσίασε το βιβλίο του <em>«Φυσικό Περιβάλλον και Ιστορία της Τήνου»</em> <font class="pagebodygreen">[Ερίννη],</font> και έναν χρόνο αργότερα, που εξειδίκευσε τις μελέτες του για τα βράχια της Βωλάξ στο λεύκωμα του Α. Νικολόπουλου <em>«Βωλάξ - Τα Γλυπτά της Φύσης στην Τήνο»</em> <font class="pagebodygreen">[Graphic Art]</font> (βλ. παραπάνω), έχουν περάσει δέκα χρόνια. Από τότε, έχουν προστεθεί νεώτερες απόψεις για το συγκεκριμένο θέμα, ενώ έχουν βγει και στην επιφάνεια προγενέστερες.<br><br>

Άλλοι επικαλούνται την διδακτορική διατριβή του Ν. Μαστρακά στο Πανεπιστήμιο Πατρών, που ασχολείται με τον πλουτωνίτη, με τίτλο <em>«Ο γρανίτης της Τήνου και οι συνδεόμενοι με αυτόν σχηματισμοί Skarn»</em> του 2006. Βέβαια, η έγκριση μιας διδακτορικής διατριβής δεν σημαίνει αποδοχή των απόψεων του ίδιου του συγγραφέα (!) σύμφωνα με τον νόμο 5343/1932 <font class="pagebodygreen">[άρθρο 202].</font><br><br> 

Στο μυαλό μου έρχεται η εικόνα στις παλιές ελληνικές ταινίες, που για έναν απλό βήχα γινόταν μικρή σύσκεψη των γιατρών για το τι πίστευε ο καθένας, μέχρι να παρουσιάσουν κοινό ανακοινωθέν στον ασθενή... Οι πιο προσεκτικοί επικαλούνται τις μελέτες του καθηγητή Γεωλογίας του ΑΠΘ, Ν. Μελιδώνη για την γεωλογική δομή της Τήνου, ενώ ο συγγραφέας X. Κουτελάκης τα υπεραπλουστεύει –ως συνήθως– σε σχόλιό του:<em> «είναι αιολικό φαινόμενο. Πάπαλα!»</em> Μας λέει, δηλαδή, ότι το περίεργο του σχήματος των βωλακίτικων βράχων προέρχεται από τον αέρα, αλλά δεν μας εξηγεί την προέλευση της σύστασης των βράχων της περιοχής. Αέρας φυσάει και στον Τσικνιά. Γιατί εκεί δεν βλέπουμε τέτοια βράχια;<br><br> 

Έχει πλάκα που όλοι μιλάνε με απίστευτη σιγουριά για την προέλευση των βράχων της Βωλάξ, για κάτι που συνέβει εκατομμύρια χρόνια πριν την ύπαρξη του ανθρώπου!<br><br> 

Είναι γνωστό ότι ο σωστός επιστήμονας έχει ανήσυχο και αδάμαστο πνεύμα, δουλεύει με ανιδιοτέλεια και αδιαφορία από τα υλικά αγαθά, βασίζεται στην ακάματη έρευνα, στην συνεχή εξέλιξη στο γνωστικό αντικείμενο που υπηρετεί, στον σεβασμό της αλήθειας. Ο σωστός επιστήμονας δεν έχει παρωπίδες και το επιστημονικό του έργο, είναι προϊόν των δικών του ανησυχιών και προσπαθειών, χωρίς εξωτερική καθοδήγηση και οικονομική ανταμοιβή.<br><br> 

Στην Ελλάδα όταν κάποιος κάνει μια μελέτη, οχυρώνεται πίσω από αυτήν, υποστηρίζει μόνο αυτό που ξέρει και δεν δέχεται δογματικά καμία άλλη άποψη. Οι περισσότεροι βάζουν τους τίτλους και τις σπουδές τους για να πείσουν για τα αποτελέσματα των ερευνών τους, και τίποτα πιο ουσιαστικό. Όσο για την ιδιοτέλεια δεν θα θέλαμε καθόλου να αναφερθούμε.<br><br> 

Αντιγράφουμε το γράμμα του καθηγητή Μ. Μητρόπουλου που έστειλε, στις 12.10.1997 από τις Βρυξέλλες, στην εφημερίδα Τηνιακή Φωνή <font class="pagebodygreen">[φ.105 (193) σ.6, β' περίοδος, 15ο έτος, Νοέμβριος 1997]</font> για να προσθέσουμε ακόμη μία θέση:<br><br> 

<em>«Το τοπίο στον οικισμό Βώλαξ είναι πράγματι εντυπωσιακό. Οι βράχοι έχουν σχήμα βότσαλου. Όμως, έχουν μέγεθος δωματίου. Είναι σπαρμένοι σε πολλά τετραγωνικά χιλιόμετρα. Μοιάζουν να έχουν μεταφερθεί από αλλού. "Από που;" ρώτησε κάποιος. "Από το Διάστημα" απάντησε άλλος, και αρκετοί συμφώνησαν.<br><br>

Όμως, ας σκεφτούμε τις ταχύτητες με τις οποίες ταξιδεύουν μικρά, έστω, αντικείμενα στο διάστημα, και τις μεγάλες επιπτώσεις όταν συγκρούονται με ένα άλλο σώμα: στην "γειτονιά" μας, στο ηλιακό μας σύστημα, μέχρι το 1957 το μόνο σώμα που ήταν σε τροχιά γύρω από τη γη, ήταν φυσικά η Σελήνη. Τότε, θα σας θυμίσω, εκτοξεύτηκε ο Σπούτνικ.<br><br> 

Σήμερα, έχουμε 8.000 αντικείμενα μεγαλύτερα από 20 εκατοστά, σε τροχιά. Επίσης, 140.000 υπολογίζονται να είναι μεγαλύτερα από 1 εκατοστό, ενώ παρακολουθούνται –από συγκεκριμένο επίγειο σταθμό– όσα είναι μεγέθους 1 χιλιοστού. Υπάρχουν βέβαια και αυτά που είναι μικρότερα του χιλιοστού. Γιατί μας απασχολούν; Γιατί όλα κινούνται με ταχύτητα 18.000 μιλίων την ώρα! Έτσι κινδυνεύουν αποστολές 2 δις δολαρίων (είχαμε πρόσφατα γεγονότα), από κάτι αντικείμενα μεγέθους ενός δεκάδραχμου. Αν, λοιπόν, οι βοτσαλόβραχοι ήρθαν από το μακρινό διάστημα, θα είχαν δημιουργήσει τεράστιους κρατήρες στο τοπίο της Βώλαξ –αλλά ούτε έναν κρατήρα δεν παρατήρησα. Εσείς;<br><br>

Επισκέπτης-προσκυνητής στην Τήνο, πήγα με το λεωφορείο από το λιμάνι, και γύρισα με ωτοστόπ. Το περιβάλλον γύρω από τον όμορφο οικισμνό περπατιέται. Αισθάνθηκα την παρουσία του Θεού και την τρομακτική ενέργεια της φύσης. [...] Τότε βρέθηκα να πατώ σε μερικά τετραγωνικά μέτρα άμμου. Εκεί, βρήκα δύο οψιδιανούς, που στο σχέδιο, είναι στο πραγματικό τους μέγεθος –τρεις όψεις για το κάθε έναν.<br><br>

Ο οψιδιανός είναι όμορφος στην αφή, αλλά πολύ πιο ενδιαφέρον όταν τον βλέπεις: ηφαιστειογενής, μαύρος, και ο πλέον κατάλληλος για τα εργαλεία, τα όπλα και τα κοσμήματα της νεολιθικής εποχής. Οι πηγές του οψιδιανού, από όπου αυτός προέρχεται, είναι λίγες και γνωστές. Συγκεκριμένα διαφέρουν ιδίως, ως προς το ποσοστό των στοιχείων που περιέχουν (π.χ. Ζιρκόνιο, Σίδηρο, Μαγνήσιο, Μόλυβδο, Βανάδιο).<br><br>

Η οπτική φασματογραφία, η ανάλυση Newton Activation, ή –σε ορισμένες περιπτώσεις– η απλή εξέταση με γυμνό μάτι, μας επιτρέπει να μάθουμε την πηγή Α, από όπου προήλθε σαν υλικό, το εργαλείο που βρίσκουμε δουλεμένο στο σημείο Β. Έτσι, γνωρίζουμε (χωρίς φυσικά γραπτές πληροφορίες – μιλάμε για την προϊστορική εποχή, άλλωστε) ότι υπήρχε θαλάσσια επικοινωνία μεταξύ Α και Β εκείνη την εποχή, αλλά και μια αναπόφευκτη ανταλλαγή ιδεών. Εκείνη την εποχή δεν υπήρχαν πανιά, και λίγο πριν, δεν υπήρχαν κουπιά. Δύσκολο να το καταλάβουμε όταν η "Χαρούλα" σε μισή ώρα ή, σε ένα τέταρτο, το "Δελφίνι", σε πάνε στη Μύκονο.<br><br> 

Για την Τήνο ξέρουμε ότι οψιδιανός είχε βρεθεί στην περιοχή "Βρυόκαστρο", και τον εντοπίσαμε και μεις, στον όμορφο παραθαλάσσιο λόφο (είναι η πλευρά προς τη Μύκονο –όπως πλησιάζουμε από το λιμάνι δεν την βλέπουμε). Τον οψιδιανό στο σχέδιο, τον βρήκα στο αναπάντεχο υψόμετρο (600 μέτρα;)</em> [σσ. 300] <em>και κάπου 10 χιλιόμετρα στο εσωτερικό της Τήνου.<br><br>

Τον έστειλα να τον εξετάσει και ο καθηγητής Colin Renfrew (Andrew Colin Renfrew, Baron Renfrew of Kaimsthorn), βασικός ερευνητής προϊστορίας στην περιοχή της ανατολικής Μεσογείου (τώρα στο Πανεπιστήμιο του Cambridge της Αγγλίας): δεν ξαφνιάστηκε καθόλου από τα δύο κομμάτια, και επιβεβαιώνει ότι προέρχονται από την Μήλο.</em> [σσ. είχε ξεκινήσει τις μελέτες του στην Ελλάδα, ήδη από το 1965, στους Σιταγρούς της Ξάνθης] <br><br>

<em>Πράγματι, οι βράχοι έχουν μεταφερθεί από τη φύση. Αλλά όχι μέσα από το κοσμικό διάστημα, αλλά από το <strong>θαλάσσιο</strong> περιβάλλον του δικού μας ζωντανού πλανήτη (βλ. οψιδιανούς). Τέτοια γεωλογικά φαινόμενα έγιναν, και πρέπει να ρωτήσουμε αν χρονολογούνται στην περίοδο 5.000-7.000 χρόνια από σήμερα.<br><br>

Έτσι κι αλλιώς, το τοπίο στον οικισμό Βώλαξ διατηρεί την γοητεία του.</em><br><br>

<em>ΜΙΤ. ΜΗΤΡΟΠΟΥΛΟΣ<br>
ΒΡΥΞΕΛΛΕΣ, 12.10.1997<br>
Dr. Mit. Mitropoulos<br>
Jo, rue du Marche aux Procs<br>
Bruxelles 1000<br>
Belgique</em>

</p></td></tr>

<tr><td><p class="epilogos">
<b>για την αντιγραφή: Jimel,</b> 13.03.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagetitle">Σφαιρικά βράχια και μυστικές ιδιότητες</p></td></tr>
 <tr><td><p class="prologos">Τρία είναι τα δεδομένα που προκαλούν το ενδιαφέρον του κόσμου στα βωλακίτικα βράχια: η μοναδικότητα της 
 θέσης τους, η ποσότητά τους και η ιδιότυπη σφαιρικότητά τους η οποία εξηγείται λόγω της πετρωματικής φθοράς στα ανεμογενή εδάφη της 
 περιοχής. Υπάρχει όμως και κάτι περισσότερο;</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/SFAIRA01.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Η μοναδικότητα, σε όλη την Ελλάδα, αυτών των βράχων, αλλά και το σφαιρικό σχήμα τους κάνουν πολλούς να πιστεύουν ότι πρόκειται για 
μια ανεξήγητη εσωτερική δύναμη της περιοχής...<br><br>

Κάποιοι επισκέπτες μας έλεγαν, πριν από λίγα χρόνια, ότι οι στρογγυλές πέτρες της Βωλάξ τους βγάζουν κάτι τo «μαγικό»: <em>«Ενόσω τις 
καίει ο ήλιος το καλοκαίρι, αν τις ακουμπήσεις θα νιώσεις δροσιά, αλλά και στις κρύες μέρες του Πάσχα, αν είσαι δίπλα τους, θα 
αισθανθείς ζέστη. Έχουν κάτι το ζωντανό, κάτι το ιδιαίτερο που δεν μπορούμε να το εξηγήσουμε».</em><br><br>

Σερβιτόρος από ταβέρνα του χωριού, σχολίαζε «κοροϊδεύοντας» κάποιες τουρίστριες που του ζήτησαν να χαμηλώσει τη μουσική της ταβέρνας, όταν του ανέφεραν για <em>«στρογγυλές πέτρες που "μιλάνε", και δεν μπορούν να τις ακούσουν»</em>.<br><br>

<img src="http://volax.gr/uploads/jimel/old_site/images/SFAIRA020.jpg" border="0"><br><br><br>

<img src="http://volax.gr/uploads/jimel/old_site/images/SFAIRA021.jpg" border="0"><br><br><br>

Στα αρχαία Ελληνικά μυστήρια η σφαίρα συμβόλιζε τον Ουρανό και τον πανταχού παρόντα και πάντα πληρούντα Λόγον (οι τουρίστριες που λέγαμε...), και με τα λεγόμενα του Πλάτωνα ο κύβος αποτελεί τη γεωμετρική αναπαράσταση της Γης. Όσο περίεργο θεωρείται να βρεθεί «κυβικός όγκος» στον ουρανό, άλλο τόσο «μυστήριο» είναι να υπάρχουν σφαιρικά βράχια στη γη.<br><br>

Γενικώς, τα σφαιρικά αντικείμενα έχουν μια «ολότητα», μια δυναμική. Με βάση τη σφαίρα, αναπτύχθηκε μια απόλυτη γεωμετρία σε αντιδιαστολή με την επίπεδη. Αρχικά, παρουσίαζε εφαρμογές στη ναυσιπλοία και την αστρονομία, λόγω της σφαιρικότητας της γης, αλλά αργότερα μελετήθηκε περαιτέρω, γιατί χρειαζόταν στη θεωρητική φυσική μόλις ανακαλύφθηκε η καμπύλωση του χωρόχρονου.<br><br>

Ο Γάλλος Ετιέν-Λουί Μπουλέ (1728-1799) είναι μια από τις σημαντικότερες φιγούρες της νεοκλασικής αρχιτεκτονικής. Τo ενδιαφέρον του Μπουλέ για τη σφαίρα αποδεικνύεται έντονο. Άλλωστε, σύμφωνα με τον ίδιο, οι ιδιότητες της σφαίρας προσφέρουν μια ξεκάθαρη αντίληψη για τη μορφή των σωμάτων. Η κανονικότητα και η συμμετρία της σφαίρας εμποδίζουν κάθε οπτική ψευδαίσθηση στην οποία μπορεί να οδηγήσει η «μαγική ομορφιά» της.<br><br>

Ο Χόρχε Λουϊς Μπόρχες στο <em>Βιβλίο των Φανταστικών Όντων</em> γράφει: <em>«Η σφαίρα είναι το πιο ομοιογενές από τα στερεά σώματα, γιατί κάθε 
σημείο της επιφάνειάς της έχει την ίδια απόσταση από το κέντρο της»</em>. Στο ιερό βιβλίο <em>Zend-Avesta</em>, μάλιστα, υπάρχει ο εξής 
συσχετισμός: <em>«το σφαιρικό σχήμα της Γης είναι το σχήμα του ανθρώπινου οφθαλμού, του ευγενέστερου οργάνου του σώματός μας»</em>.<br><br>

Η παρατήρηση των αυγών, όπου μέσα τους κρύβεται ζωή, οδήγησε πολλούς να πιστεύουν ότι τα σφαιρικά αυτό βράχια κρύβουν μέσα τους κάτι περισσότερο από τα ταπεινά συστατικά μιας απλής πέτρας. Πολλοί τουρίστες, κάθε χρόνο, μαζεύουν μικρές στρογγυλές πέτρες από το χωριό, όχι μόνο για ενθύμιο, αλλά για να έχουν μαζί τους εξισορροπιστικές δυνάμεις. Η πίστη ότι οι λίθοι έχουν ιδιαίτερες θεραπευτικές δυνάμεις δεν σταματά σε έναν χαλαζία ή ένα lapis lazuli (λαζούλιθος). Πολλοί πιστεύουν ότι ασκούν θετική επιρροή στην μαντική, παρέχουν ψυχικές δυνάμεις, εσωτερική σοφία, φρόνηση και ορθή κρίση.<br><br>

Πριν από καμιά δεκαπενταριά χρόνια, βρέθηκε η παρακάτω καταγγελία στην τοπική εφημερίδα «Ο Φάρος της Τήνου» από την ανταποκρίτρια στο νησί Μαρία Ι. Πατρινού:
<br><br>
</p></td></tr>
 <tr><td style="padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/SFAIRA02.jpg" border="0"></td></tr></table></td></tr>

<tr><td><p class="pagebody">

H δυναμική των σφαιρικών βράχων της Βωλάξ είναι για κάποιους αδιαμφισβήτητη. Οι επιστήμονες, όπως είναι φυσικό, μας προσγειώνουν στην πραγματικότητα(;):<em> «Οι γρανιτικοί όγκοι δεσπόζουν επιβλητικά στην περιοχή, το σφαιρικό σχήμα που παρουσιάζουν οφείλεται στον μακροχρόνιο και χαρακτηριστικό συγκεντρικό τρόπο εξαλλοίωσης και διάβρωσης. Οι τεράστιες γρανιτένιες γιγαντομορφές μάς χαρίζουν με την πολυμορφία τους ένα απαράμιλλο τοπίο και προκαλούν τη φαντασία για να τους αποδώσουμε κάποια θεϊκή ή μυθική διάσταση».</em> 
<font class="pagebodygreen">[Ελευθεροτυπία 2010, Γεώργιος Στουρνάρας]</font></p></td></tr>


<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jimel,</b> 16.11.2010	
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

