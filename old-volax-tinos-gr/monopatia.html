<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">
 
   <tr><td><p class="pagetitle">Λίγα λόγια για τα αρχαίο δίκτυο δρόμων</p></td></tr>
  
   <tr><td><p class="prologos"><em>«Τα μονοπάτια της Τήνου είναι ένα απέραντο δίκτυο από πανέμορφα λιθόστρωτα δρομάκια. Μια χαμένη και αόρατη στον επισκέπτη πολιτεία που χρειάστηκε δεκάδες χρόνια, τεράστιο κόπο και πολύ μαστοριά για να φτιαχτεί. H έκτασή τους και μόνο, τα κάνει ένα από τα σημαντικότερα μνημεία, όχι μόνο του νησιού και της Ελλάδας, αλλά και της Ευρώπης».</em> Πολλά από αυτά ξεκινούν ή καταλήγουν και στο χωριό μας.</p></td></tr>
 
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/japan.jpg" border="0"></td></tr></table></td></tr>
 <tr><td style="padding-top:8px; padding-left:25px;"><p class="lezantes">Χρωμολιθογραφία με το μονοπάτι που οδηγεί στο Κάστρο. </td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Οι κυνηγοί θησαυρών αρχίζουν τη δουλειά τους πάντα από τον κατάλληλο χάρτη. Φαίνεται πως κάνουν το ίδιο και οι «κυνηγοί μονοπατιών». Έτσι χαρακτηρίζει τον εαυτό του ο δημιουργός των "Τετραδίων", και σημειώνει: <em>«H Τήνος που αγάπησα υπάρχει σε έναν χάρτη του 1979. Οι τόποι, όπως και οι άνθρωποι, κρύβουν μέσα τους αλήθειες που, αν θέλεις να τις βρεις, χρειάζεται να κοπιάσεις»</em>.<br><br>

Ο Χάρης Μαθιόπουλος γράφει:<em> «Υπάρχουν αφανή πράγματα που αφήνονται να σαπίσουν και να καταστραφούν. Ίσως για άλλους δεν λένε τίποτε αλλά στα δικά μου μάτια φανήκανε μνημεία»</em>. <font class="pagebodygreen">[Το Βήμα, 20.07.2003, σελ. S12]</font> Από τα χρόνια που αφέθηκαν στην μοίρα τους και πιο μετά, πολλά από αυτά ισοπεδώθηκαν για να περάσουν αγροτικοί δρόμοι (αλλού πάλι κλάπηκαν οι «αρχαίες» πλάκες) μέχρι να φτάσουμε –επιτέλους– σ' αυτούς που τα ανακάλυψαν, τα περπατούν, τα καθαρίζουν και 
τα χαρτογραφούν...<br><br>

Αν μπορείτε να διαθέσετε λίγο χρόνο, αξίζει να τα περπατήσετε και να περάσετε μέσα από την ιδιαίτερη φύση που βρίσκεται απλόχερα γύρω σας. Η ηρεμία, η ομορφιά αλλά και οι μυρωδιές των φυτών θα σας εντυπωσιάσουν!
</p></td></tr>

  <tr><td style="padding-top:10px; padding-left:25px;"><img src="theme/greyline.jpg"></td></tr>

  
   <tr><td><p class="pagetitle">Μονοπάτια και πέτρες...</p></td></tr>
  
   <tr><td><p class="prologos">Τι είναι αυτές οι διαφορετικές πέτρες τις Βωλάξ; Τι προσμίξεις έχουν; Μήπως είναι CaCO3, Ca(HCO3)2, MgCO3 ή δεν ξέρω εγώ πως τα λένε οι γεωλόγοι –και τα καταλαβαίνουν μόνοι τους; Μήπως είμαι εγώ ο ίδιος, που φθείρομαι με ταχύ ρυθμό όπως τα βράχια του χωριού, και αλλάζω μέγεθος, σχήμα και ποιότητα...</p></td></tr>
 
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Petr_thyraikiGi.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Τα μονοπάτια μου αρέσουν. Που ξεκινάνε στο Καμπί, στο Πηγάδι, πάνω από το θέατρο ή πίσω από την εκκλησία. Αυτά που σε οδηγούν μέχρι το Βουνό –εκεί που πάντα φυσάει· αυτά, με την περιοδική βατότητα, που σε κατεβάζουν άναρχα στις φυσικές γούρνες της Βάρδας· εκείνα πάλι, τα ξεκούραστα, που σε φέρνουν στον γεμάτο καρπούς χωράφι στα Μάγια –τον χαμένο Παράδεισο... <br><br>

Τα μονοπάτια μου αρέσουν. Αυτά με το χώμα και τις πέτρες που προσπαθούν –μάταια– να φτιάξουν ένα ψηφιδωτό στα πόδια μου. Εκείνα που δείχνουν ότι δημιουργήθηκαν από μόνα τους (τι ψέμα!). Τα μονοπάτια που, δεξιά και αριστερά, βάζουν τάξη στην φύση και την κρατάνε για αιώνες σε απόσταση, με μια σνομπίστικη διάθεση. Αυτά που με την βοήθεια των περιπατητών, και κάποιων ανθρώπων που ξέρω, συνεχίζουν να διατηρούνται. Αυτά που παίρνουν ζωή και νόημα από τα δικά μας βήματα. <br><br>
<img src="http://volax.gr/uploads/jimel/old_site/images/Petr_monopati.JPG" border="0"><br><br>

Τα πιο ωραία μονοπάτια, όμως, είναι αυτά που δεν ξέρω. Αυτά που θα με βγάλουν σε κάποια μαγική πεδιάδα, σε κάποιο μυστήριο ρυάκι και θα με ξαπλώσουν για ώρες και θα με αφήσουν εκεί, να κάνω σχήματα στο νερό με το δάχτυλο. Αυτά που με οδήγησαν (πίσω, στα δεκάξι μου) στο κάστρο του Πετριάδου –ναι, το κάστρο!– με τα άλογα του βασιλιά να τρέχουν στην πεδιάδα δίπλα στα χωράφια με τα ροζακιά σταφύλια... <br><br>

Τα μονοπάτια μου αρέσουν. Μου αρέσουν και οι διχάλες. Αυτές που έχουν και ένα βέλανο στη μέση με μια κουφάλα· που είναι το σπίτι για εκατομμύρια όντα ανάμεσα στους αιώνες. Αυτές οι διχάλες που σε υποχρεώνουν να διαλέξεις ποιον δρόμο θα ακολουθήσεις, με μόνο στοιχείο το ένστικτό σου. Αυτές που δεν ξέρεις ποτέ αν είναι εκεί για το καλό ή το κακό σου.<br><br>

Μου αρέσει και η ομίχλη. Αυτή που σε κάνει να αγκαλιάζεις την/τον σύντροφό σου, δήθεν επειδή αισθάνεσαι ψύχρα. Αυτή που σου κρύβει το βάθος των γκρεμών και σ' αφήνει να πετάς πέτρες και να περιμένεις ν' ακουστεί ο χτύπος τους χαμηλά, κάτω. Αυτή που σ' αφήνει να σκεφτείς –έστω, λίγο– πόσο μόνος μπορείς να είσαι, αλλά ταυτόχρονα, σ' αφήνει να φανταστείς πόσο πλήρης μπορείς να γίνεις.<br><br>

Μου αρέσουν τα μονοπάτια ειδικά όταν φτάνω σε διχάλες και έχει πολύ ομίχλη. Γιατί τότε, το μόνο που μένει να κάνω, είναι να χωθώ στην κουφάλα του δέντρου και να περιμένω τους αιώνες να με διώξουν καθώς θα σκέφτομαι τις παράλληλες ζωές που θα ζούσα, αν με έκοβα στην μέση και ακολουθούσα και τα δύο μονοπάτια. Και αν το έκανα αυτό σε κάθε διχάλα, ίσως οι παράλληλες ζωές που θα είχα να σκεφτώ να ήταν άπειρες, αφού θα έπρεπε να με ξανακόψω. Ξανά και ξανά.<br><br>
<img src="http://volax.gr/uploads/jimel/old_site/images/Petr_mazi.jpg" border="0"><br><br>

Και έτσι, αν δεν ήμουν άνθρωπος και ήμουν βουνό, μετά από χιλιάδες χρόνια θα είχα γίνει βράχια. Και αν πάλι ήμουν βράχος, μετά από χιλιάδες χρόνια, θα είχα γίνει πέτρες. Και πριν περάσουν κι άλλες χιλιάδες χρόνια και γίνω άμμος, θα ψάχνω να βρω τα κομμάτια μου ανάμεσα στις άλλες πέτρες. Θα είμαι αυτός με τις λεπτόκοκκες αποθέσεις, τα θαμπά μαύρα σημεία και τις άσπρες γραμμώσεις από κάποιο υπόλευκο μάρμαρο. Και εκεί κοντά μου θα είναι η γυναίκα μου (ή το κορίτσι μου ή το παιδί μου –δεν θυμάμαι μετά από τόσα χρόνια) και θα έχει κίτρινες αποχρώσεις, γυαλιστερές άκρες και χρυσόσκονη μαζί. Και όταν θα πέφτει ο ήλιος του μεσημεριού θα λάμπει σε σχέση με τις άλλες πέτρες δίπλα της. Και πιο δίπλα, θα είναι μια ολόλευκη φυσική τετράγωνη πέτρα που θα μου κάνει εντύπωση γιατί θα βρίσκεται κάτω από έναν φυσικά ολοστρόγγυλο βράχο. Και τότε θα πρόσεχα πως ο βράχος έχει ρωγμές και δεκάδες βρύα επάνω του, πόες εκατοντάδων ετών με διάφορες αποχρώσεις, λειχήνες επηρεασμένες από τις συνεχείς μεταβολές του αέρα και της βροχής, μύκητες και αποτυπώματα φύλλων και κλαδιών. Και μπορεί να ήμουν αυτή η πασχαλίτσα που την Άνοιξη κόβει δρόμο επάνω από αυτόν τον βράχο...<br><br>
<img src="http://volax.gr/uploads/jimel/old_site/images/Petr_vraxiMazi.jpg" border="0"><br><br>

Και χαμένος στο ξεχωριστό μικροπεριβάλλον των βράχων που αλλάζουν σχήμα, χρώμα και μέγεθος, μέσα στον πλούτο από τις τόσο διαφορετικές ταπεινές πέτρες της Βωλάξ, θα ξαναγινόμουν –αναπάντεχα– αυτό που είμαι τώρα, και θα έπαιρνα στα χέρια μου αυτές τις πέτρες και θα προσπαθούσα να τις ταιριάξω και να τις ενώσω όπως το puzzle με τα δελφίνια που φτιάχναμε στο παπαδικό. Και θα δοκίμαζα να τις ξανακάνω βράχια, και ίσως –με κάποια βοήθεια– και βουνά. Αν, βέβαια, περπάταγα σ' αυτά τα μονοπάτια που τόσο μου αρέσουν. Γιατί εκείνο το μεσημέρι, δεν σηκώθηκα καθόλου από το κρεβάτι μου.  
</p></td></tr>
<tr><td><p class="epilogos">
<b>Iρανόν,</b> 29.08.2011	
</p></td></tr>

  <tr><td style="padding-top:10px; padding-left:25px;"><img src="theme/greyline.jpg"></td></tr>

 
 

 
<tr><td><p class="pagetitle">Οι εθελοντές αναδεικνύουν τα μονοπάτια!</p></td></tr>
<tr><td><p class="prologos">88 ημέρες, 81 εθελοντές απ' όλο τον κόσμο, 7 διαδρομές, 6 workcamps, 3 φορείς και οργανώσεις, 1 κοινός σκοπός!</p></td></tr>

  <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/ElixTinos2010.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagebody">
Σε μια προσπάθεια να αναδειχθούν οι αξίες του εθελοντισμού και της προσωπικής προσφοράς για το περιβάλλον η<strong> Νομαρχιακή Αυτοδιοίκηση Κυκλάδων</strong> (τμήμα Πολιτισμού και Εκπαιδευτικών Θεμάτων) και ο <strong>Δήμος Εξωμβούργου</strong>, συνεργάζονται για τρίτη συνεχόμενη χρονιά με την μη κυβερνητική οργάνωση <strong>ΕΛΙΞ </strong>για τον καθαρισμό πεζοπορικών διαδρομών στο νησί της Τήνου. <br><br>

Για 88 ημέρες, από 27 Ιουνίου μέχρι 24 Σεπτεμβρίου θα φιλοξενηθούν σε σχολεία και άλλους χώρους του νησιού έξι ομάδες, 81 συνολικά εθελοντών απ’όλο τον κόσμο. Oι εθελοντές θα εργαστούν, με την καθοδήγηση ντόπιων μαστόρων, για τον καθαρισμό και την αποκατάσταση 7 συνολικά διαδρομών στην περιφέρεια του Δήμου Εξωμβούργου και της Κοινότητας Πανόρμου, μονοπάτια που αντιστοιχούν σε τμήματα των Διαδρομών Πολιτιστικού Ενδιαφέροντος του νησιού.<br>
Ενδεικτικά αναφέρουμε μερικές από τις διαδρομές:<br><br>

-	Τριπόταμος – Ξινάρα - Λουτρά - Κάμπος (Διαδρομή αρ. 2)<br>
-	Φαλατάδο – <strong>Βωλάξ </strong>(Διαδρομή αρ.5)<br>
-	Καλλονή – Καρκάδος – Αετοφωλιά – Καλλονή (Διαδρομή αρ. 10)<br>
-	Μύλοι Πύργου – Πάνορμος (Διαδρομή αρ.10)<br><br>

Στον ελεύθερο χρόνο τους οι εθελοντές θα γνωρίσουν τις ομορφιές του τόπου, τον πολιτισμό, τις παραδόσεις, την ιστορία του και φυσικά τους φιλόξενους κατοίκους του. Καλούμε κι εσάς να στηρίξετε την προσπάθεια συμμετέχοντας ενεργά!<br><br>

<em><strong>Για περισσότερες πληροφορίες παρακαλούμε επικοινωνήστε:</strong><br>
Ιωάννα Παπασταθοπούλου, Συντονίστρια Προγραμμάτων της ΕΛΙΞ στην Τήνο<br>
     Τηλ.: 2830 41288 και 6983611383 <br>
Ντόρα Βουγιούκα, Υπεύθυνη Επικοινωνίας ΕΛΙΞ<br>
     Τηλ.: 210 3825506, e-mail: communication@elix.org.gr
</em>
</p></td></tr>


<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="pagetitle">Εθελοντισμός και περιβάλλον</p></td></tr>
<tr><td><p class="prologos">Εφέτος, για τρίτη –αν δεν κάνουμε λάθος– χρονιά, οι εθελοντές της <em>ΕΛΙΞ </em>δραστηριοποιήθηκαν στην περιοχή μας! Την Παρασκευή (2.07.2010) ολοκληρώθηκε, με απόλυτη επιτυχία, ο καθαρισμός της διαδρομής <em>Φαλατάδος-Βωλάξ!</em> Ίσως, όμως, η μεγαλύτερη κληρονομιά της δράσης αυτής είναι το ίδιο το κίνημα του εθελοντισμού...</p></td></tr>

  <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/elix04-2010-001.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagebody">
Τα παλιά χρόνια η προστασία της φυσικής κληρονομιάς –αν υποθέσουμε ότι κάποιοι ενδιαφερόντουσαν γι' αυτήν– θεωρούνταν ως ένα μέρος των αρμοδιοτήτων Κυβερνήσεων και Πολιτικών. Τις τελευταίες δεκαετίες, με την εμφάνιση των Μη Κυβερνητικών Οργανώσεων, των Συλλόγων και των νέων που συνεχίζουν να συγκροτούνται άλλοτε από μεμονωμένους πολίτες, άλλοτε από ομάδες ευαισθητοποιημένων πολιτών, η νοοτροπία αυτή τείνει να αλλάξει ριζικά τονίζοντάς μας ότι η προστασία του περιβάλλοντος μας αφορά όλους και όλοι έχουμε μερίδιο ευθύνης στο δύσκολο και απαιτητικό αυτό αγώνα.<br><br>

Με την καθοδήγηση ειδικών, οι εθελοντές της ΕΛΙΞ –μεταξύ άλλων– συμμετέχουν σε δραστηριότητες για την προστασία του φυσικού περιβάλλοντος με διάφορες εργασίες σε προστατευόμενες περιοχές (χάραξη, οριοθέτηση, σηματοδότηση μονοπατιών), με δενδροφυτεύσεις και καθαρισμό βλάστησης και τόσα άλλα ώστε, μέσα από την αρμονική συνύπαρξη ανθρώπου και φύσης, να διαφυλαχτεί η φυσική και η 
πολιτιστική μας κληρονομιά.<br><br>

H EΛΙΞ είναι μια Mη Κυβερνητική Οργάνωση (M.K.O.) που από το 1987 (ως ΠΕΕΠ) καλλιεργεί την εθελοντική συνείδηση και προωθεί την εθελοντική προσφορά. Είναι αστική εταιρεία, μη κερδοσκοπικού χαρακτήρα, με κύρια δραστηριότητα την διοργάνωση διεθνών προγραμμάτων εθελοντικής εργασίας και τις ανταλλαγές νέων. Το αντικείμενό της είναι η προστασία του περιβάλλοντος, η διατήρηση της πολιτιστικής κληρονομιάς, η προώθηση του πολιτισμού και η κοινωνική προσφορά. <br><br>

Άξια συγχαρητηρίων η Ιωάννα Παπασταθοπούλου (Αρχιτέκτων μηχ/κος ΕΜΠ), ιδρυτικό μέλος της μη κερδοσκοπικής Εταιρείας <em>ΑΛαΛΑΖΟΝΤΑ ΤΟΠΙΑ</em>, με έδρα τον Μουντάδο, ήταν η ψυχή που μας ευαισθητοποίησε για την όλη δράση. <br><br>

Ενώ, στο τέλος της διαδρομής ο Σύλλογος της <em>Βωλάξ </em>υποδέχτηκε θερμά τους εθελοντές με τοπικές λιχουδιές και μικρή ξενάγηση στις ομορφιές του χωριού: την αρχιτεκτονική του, την πηγή και το λαογραφικό μουσείο και φυσικά τους ακούραστους καλαθοπλέχτες. Το πολύ καλό κλίμα και η ευχάριστη ατμόσφαιρα άφησαν ελπίδα ότι παρόμοιες δράσεις σύντομα θα ξαναδούμε στο χωριό μας! <br><br>

Αν θέλετε απλώς να ενημερωθείτε ή νιώθετε ευαισθητοποιημένοι για ανάληψη δράσης για το περιβάλλον στείλτε mail στο: <a href="mailto:alalazontatopia@gmail.com" class="bluelink">alalazontatopia@gmail.com</a> ή επισκεφτείτε την ιστοσελίδα: <a href="http://alalazontatopia.blogspot.com" class="bluelink">alalazontatopia.blogspot.com</a>.
Περισσότερα για την οργάνωση <em>ΕΛΙΞ </em>στο: <a href="http://www.elix.org.gr" class="bluelink">www.elix.org.gr</a>

</p></td></tr>


<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr>
<td style="padding-right:8px;"><a href="javascript: openWindow('images/elix04-2010-001bb.jpg',535,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/elix04-2010-001b.jpg" border="0"></a></td>
<td style="padding-right:8px;"><a href="javascript: openWindow('images/elix04-2010-002b.jpg',540,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/elix04-2010-002.jpg" border="0"></a></td>
<td  style="padding-right:8px;"><a href="javascript: openWindow('images/elix04-2010-003b.jpg',710,537)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/elix04-2010-003.jpg" border="0"></a></td>
<td><a href="javascript: openWindow('images/elix04-2010-005b.jpg',710,535)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/elix04-2010-005.jpg" border="0"></a></td></tr></table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>jimel,</b> 24.03.2010	
</p></td></tr>


<tr><td><p class="pagetitle">Μεταφορές και συγκοινωνίες</p></td></tr>
<tr><td><p class="prologos">Πριν μιλήσουμε για την πεζοπορία, αφού αυτό είναι το θέμα της σελίδας, θα πρέπει να σας πούμε για τις μεταφορές και την συγκοινωνία μέσα στον χρόνο: Μπορεί σήμερα να είναι πολύ εύκολη η πρόσβαση στο χωριό μας –και ειδικότερα η κάθε είδους μετακίνηση και μεταφορά, ανεξάρτητα από την απόσταση– αλλά κάποτε τα πράγματα δεν ήταν έτσι...</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/mnpt_dromos.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Κάποτε η μετακίνηση στο νησί ήταν πολύ δύσκολη. Οδικές αρτηρίες μεταξύ των χωριών δεν υπήρχαν με την μορφή που φανταζόμαστε. Οι δρόμοι στο νησί ήταν ημιονικοί, δύσβατοι, γεμάτοι ανηφόρες, κατηφόρες και στροφές. Όσοι δεν είχαν ζώα, αλλά και όταν έπρεπε να μεταφέρει κανείς βαριά ή πολλά αντικείμενα, τότε δεν μπορούσες να τα καταφέρεις αν δεν έβαζες «αγώγια». <br><br>

Από τα πρώτα χρόνια του σύγχρονου Ελληνικού Κράτους (μετά την επανάσταση του 1821) δεν δόθηκαν ποτέ χρήματα από την κεντρική εξουσία για διάνοιξη νέων δρόμων στο νησί: <em>«εν ω ανά παν βήμα της Πελοποννήσου και της Στερεάς Ελλάδος διανοίγονται οδοί –εξαιρέσει οδού τινός εργοδοτηθείσης ποτε εν Άνδρω και ατελούς εγκαταληφθείσης– ουδέ εν μέτρον δρόμου εχαράχθη εις άλλα τινά νήσον του Αιγαίου τη συνδρομή της 
κυβερνήσεως»... Κι όμως «από το 1857 αι αιγαιοπελαγίται πληρώνουν φόρον οδοποιίας»</em>!! Ο Γεωργαντόπουλος γράφει στα Τηνιακά του: <em>«Από τω 1879 και εντεύθεν, ουδέ λίθος επί λίθου ετέθη μέχρι σήμερον δι ενεργείας της κυβερνήσεως»</em>, ενώ για <em>«την όποιαν επίσπευσιν της βελτιώσεως των οδών»</em> στην Χώρα, κατέθετε κάποια χρήματα το Ιερόν Ίδρυμα της Μεγαλόχαρης.<br><br>

<em>«Εν γένει αι οδοί της συγκοινωνίας είναι φρικώδεις• μόνον ενός περίπου χιλιομέτρου διάστημα, το μεταξύ θέσεως τινός ονομαζομένης Θωρίδια και του χωρίου Ξωμπόργου (πάλαι ποτέ πρωτευούσης της νήσου) και μικρόν τι διάστημα μεταξύ του χωρίου τούτου και του χωρίου Μέση, κατασκευασθέντα και λιθοστρωθέντα επί Ενετών, είναι οπωσούν ομαλά και πορέυσιμα. Απορίας δε άξιον πως οι όνοι και οι ημίονοι οίτινες μετακομίζουσι δι αυτών 
τους επιβάτας και τα φορτεία κατορθώνουσι να διέρχωνται τας ανωμάλους και αποτόμους λοιπάς οδούς της νήσου»...</em> Ευτυχώς που οι Ενετοί είχαν αναπτύξει πριν από αιώνες, ένα εκπληκτικό για την εποχή δίκτυο μονοπατιών, όπου όλοι αυτοί οι δρόμοι μπορούσαν να καταλήξουν στο Ξώμπουργκο, την παλιά πρωτεύουσα του νησιού. Αλλά υπάρχουν και ίχνη βυζαντινής, ρωμαϊκής, ελληνιστικής και παλαιότερης κατοίκησης με «πρωτόγονα» δρομάκια.<br><br> 

Τα καράβια της γραμμής προσέγγιζαν το λιμάνι τα ξημερώματα. Τον χειμώνα με τους βοριάδες, τις βροχές και την παγωνιά ήταν μαρτύριο να έρθεις δύο ώρες από τον Σμουρδιά στο Ξώμπουργκο και από εκεί στο χωριό. Αν είχες πράγματα να κουβαλήσεις έπρεπε να διανυκτερεύσεις σε κάποιο χάνι, και να σε βοηθήσουν στην μεταφορά οι αγωγιάτες με τα μουλάρια και τα γαϊδούρια.<br><br>

Τα πρώτα τροχοφόρα στις μεταφορές επιβατών και εφοδίων εμφανίστηκαν λίγο πριν το 1950, με πρωτοπόρο τον Τζοάννε Ανδριώτη από την Κώμη. Με φορτηγό έκανε την συγκοινωνία Κώμης-Τήνου, και από την Καρυά παραλάμβανε τους επιβάτες Στενής και Φαλατάδου, με προορισμό την πόλη της Τήνου. Μετέφερε περί τους 25 επιβάτες έχοντας κινητούς πάγκους στην εξωτερική οροφή του φορτηγού. Το πρώτο κανονικό λεωφορείο (με πολύ 
σύντομη χρήση), στην ίδια μοναδική διαδρομή, ήταν ένα μικρό και μεταχειρισμένο, ιδιοκτησία του Υστερνιώτη Ελευθέριου Βιδάλη.<br><br>

Αρκετά χρόνια αργότερα, αυτοί που πραγματικά εξυπηρέτησαν την περιοχή μετά την διάνοιξη του αμαξωτού δρόμου μονής Κεχροβουνίου-Στενής-Φαλατάδου (για πολλά χρόνια χωματόδρομος), ήταν οι αυτοκινητιστές Στράτος Σαμούχος και Νίκος Φώσκολος ή Παπαδάκης, με μικρά-γερά αυτοκίνητα 5-6 θέσεων, που πολλές φορές έφταναν μέχρι τα 20(!) άτομα, μέσα στοιβαγμένοι κι απ' έξω κρεμασμένοι. Αν και κάποτε εμφανίστηκε το πρώτο πρατήριο βενζίνης στον Τζάδο –της εταιρίας Τοτάλ– από τον Φαλαταδιανό Κώστα Τρίγκα, η ληξιαρχική πράξης θανάτου των υποζυγίων δεν είχε έρθει ακόμη.<br><br>

Μόλις την δεκαετία του '70 μπόρεσε να φτάσει το πρώτο αυτοκίνητο στο χωριό μας σε έναν χωματόδρομο που έκλειναν κάθε χρόνο οι κάτοικοι τις λακκούβες! Ο πατέρας Γεώργιος Ανδριώτης θυμάται ότι υπήρξαν τουλάχιστον 4 φορές εκείνα τα χρόνια, που άφησε το αυτοκίνητο στον Κρόκο για να έρθει με τα πόδια λόγω χιονιού...<br><br>

Για να γίνουμε κατανοητοί, μέχρι το 1950 όταν μιλάμε για δρόμους τους χωρίζουμε σε τρεις κατηγορίες:<br><br>

<strong>Α</strong> Στους αμαξωτούς. Αυτοί είναι ελάχιστοι• ένας ήταν νομίζω σε όλο το νησί: Από την Χώρα μέχρι τους μύλους επάνω από την Περάστρα.<br>
<strong>Β¹</strong> Υπάρχουν δρόμοι που είναι περιορισμένοι από δύο τοίχους, δεξιά και αριστερά. Με αυτούς μπορούμε να επικοινωνήσουμε με όλα τα χωριά της Τήνου.<br>
<strong>Β²</strong> Υπάρχουν και δρόμοι –όπως οι πιο πάνω– που πηγαίνουν σε χωράφια, αλλά πολλές φορές σταματούν απότομα, λόγω φυσικών εμποδίων ή στάσιμων καταστάσεων και αρνητικών... διαθέσεων (πχ. κάποιος δεν δέχεται να παραχωρήσει μέρος από το χωράφι του) <br>
<strong>Γ</strong> Υπάρχουν επίσης τα μονοπάτια. Σε αυτά οι μετακινήσεις γίνονται με τα πόδια, έστω κι αν καμιά φορά βγαίνουν και σε δρόμο ή σε κάποιο αμαξωτό. Αυτά τα μονοπάτια, συντομεύουν τον χρόνο και ανεβοκατεβαίνουν σε ομπατές, φράκτες κλπ. <br><br>

Φυσικά, σε αυτή την εποχή δεν υπάρχουν αυτοκίνητα ή ήταν ελάχιστα, όπως αναφέραμε παραπάνω, και η ζωή των ανθρώπων ήταν τελείως διαφορετική από ότι σήμερα. Εδώ οφείλουμε να κάνουμε μια αναγκαία παρατήρηση: Όπως περιγράφουμε και πιο πάνω, όλα τα χωριά επικοινωνούν μεταξύ τους με "δρόμο": π.χ. Βωλάξ-Καρδιανή, Βωλάξ-Κέχρος κλπ.<br><br>

Μερικοί βασικοί δρόμοι που συνέδεαν το χωριό με τον γύρω κόσμο:<br>
α. Βωλάξ - Xώρα<br>
β. Βωλάξ - Κουμάρος<br>
γ. Βωλάξ - Σκαλάδος<br>
δ. Βωλάξ - Αγάπη<br>
ε. Βωλάξ - Φαλατάδος<br>
ς. Βωλάξ - Κέχρος<br><br>

Μερικοί δρόμοι γύρω από το χωριό που οδηγούν σε χωράφια:<br>
α. Βωλάξ - Λαμπίρ'<br>
β. Βωλάξ - Βουνό<br>
γ. Βωλάξ - Πετριάδος<br>
δ. Βωλάξ - Λαγούδ'<br>
ε. Βωλάξ - Καλαμάν<br>
ς. Βωλάξ - Δεντρά<br><br>

Τα μονοπάτια συνδέουν την Βωλάξ με τα χωριά αλλά και με τα κτίσματα των χωριανών της Βωλάξ: πχ. το μονοπάτι που πηγαίνει Βωλάξ - Αγάπη, το μονοπάτι που πηγαίνει Βωλάξ - Παχυανάμμο κλπ. Όπως γράφουν τα blogs:  Ατέλειωτα δρομάκια που, αναρωτιέται  ο επισκέπτης,  που τελειώνουν και γιατί υπάρχουν. Γιατί σίγουρα δεν έγιναν ούτε από χόμπι ούτε για να διασκεδάζουν μεταγενέστερους παρατηρητές. Όπως δεν έγιναν για ψυχαγωγία 
και οι ατέλειωτες πεζούλες ή σκάλες που μετέτρεψαν τα βουνά σε χωράφια και περιβόλια. Από τις αρχές της δεκαετίας του '80 άρχισαν να πέφτουν σε αχρηστία και να χάνονται μέσα στα φρύγανα και τα βάτα. Τα αδέσποτα κατσίκια, οι εγκατάλειψη, οι βροχές και ο ερχομός των «Αθηναίων» και των τουριστών γκρέμισαν πολλά σημεία τους... </p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_drom_01.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_drom_02.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_drom_03.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_drom_04.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/mnpt_drom_05.jpg" border="0"></td></tr>
</table></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Οι Φίλοι της Βωλάξ,</b> τέλη Αυγούστου 2011	
</p></td></tr>

<tr><td><p class="pagetitle">Vouloir c’est pouvoir*</p></td></tr>
<tr><td><p class="prologos">[*Θέλω θα πει μπορώ] Θα άξιζε τον κόπο να αναφερθούμε στον δρόμο Μπουρό-Βωλάξ, ένα δρόμο που ενώνει το χωριό μας με την «κεντρική αρτηρία» Κουμάρου-Σκαλάδου.</p></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Buro1.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Η διακλάδωση του δρόμου που πηγαίνει προς το Βωλάξ δεν έγινε από το Κράτος, καθώς η Νομαρχία Κυκλάδων προέβλεπε ότι αυτό το χωριό σε πολύ λίγο χρονικό διάστημα θα αφανιζόταν, με συνέπεια να θεωρεί περιττό,το Κράτος, την... σπατάλη χρημάτων για ένα τέτοιο σκοπό. Αυτά συνέβησαν γύρω στο –όχι και τόσο μακρινό– 1970. <br><br>

H αλήθεια είναι ότι η κεντρική εξουσία είχε πάντα πρόβλημα με τους δρόμους του νησιού. Ο Γεωργαντόπουλος γράφει το 1889:  <em>«Εν γένει αι οδοί της συγκοινωνίας είναι φρικώδεις. Μόνον ενός χιλιομέτρου διάστημα, το μεταξύ θέσεως τινός ονομαζομένης Θωρίδια και του χωρίου Ξομπόργου, πάλαι ποτέ πρωτευούσης της νήσου, και μικρόν τι διάστημα μεταξύ του χωρίου τούτου και του χωρίου Μέση, κατασκευασθέντα και λιθοστρωθέντα επί Ενετών, είναι οπωσούν ομαλά και πορεύσιμα. Απορίας δε άξιον πως οι όνοι και οι ημίονοι οίτινες μετακομίζουσι δι'αυτών τους επιβάτας και τα φορτεία κατορθώνουσι να διέρχωνται τας ανωμάλους και αποτόμους λοιπάς οδούς της νήσου». </em> Και συνεχίζει ν' αναρωτιέται:  <em>«Μ' όλον ότι οι κάτοικοι αυτής καταβάλλωσι προθύμως από ετών πολλών φόρων οδοποιίας [...] ενώ  το ευαγές ίδρυμα της Ευαγγελιστρίας καταθέτει κατ' έτος 15.000 δραχ. π.δ. από τω 1879 και εντεύθεν, ουδέ λίθου ετέθη μέχρι σήμερον δι' ενεργείας της Κυβερνήσεως»! </em><font class="pagebodygreen">[Γεωργαντόπουλος σ.35-36]</font><br><br>

Εκείνη την εποχή –μιλάμε ξανά για τα πρώτα χρόνια του 1970– η Νομαρχία Κυκλάδων, που εδρεύει στη Σύρο, αποφάσισε ότι είχε έρθει η ώρα (!) να ενώσει τα Πάνω Μέρη της Τήνου με τα Κάτω Μέρη. Όμως, ο δρόμος που θα ένωνε το Πεντόστρατο με τον δρόμο Ξώμπουργο-Κουμάρος-Σκαλάδος-Λουτρά δεν θα πέρναγε από το χωριό Βωλάξ. Επίσημα, ο εκπρόσωπος της Νομαρχίας είχε πει στον Πρόεδρο της Κοινότητας Φαλατάδου (όπου, εκείνα τα χρόνια, διοικητικά ανήκε το χωριό), κύριο Γιάννη Ζιανάρα το εξής: <em>«Πρόεδρε, πώς είναι δυνατόν η Νομαρχία να ξοδέψει χρήματα για ένα χωριό που σε 10 χρόνια δεν θα υπάρχει;»</em><br><br>

Όταν οι Βωλακίτες έμαθαν την απόφαση-ταφόπλακα της Νομαρχίας, δεν έμειναν με σταυρωμένα χέρια. Απεφάσισαν να αναλάβουν οι ίδιοι, με δικά του έξοδα, την διάνοιξη της διακλάδωσης. Ο πρώτος που έριξε την ιδέα ήταν ο Ιάκωβος Φιλιππούσης ή Καρύδας, που έμενε στην Αθήνα εκείνο τον καιρό, και ο οποίος είπε και στους υπόλοιπους «Αθηναίους» του χωριού: «Τώρα που τα μηχανήματα θα φτάσουν στην διασταύρωση προς το χωριό, πρέπει εμείς να διανοίξουμε το κομμάτι του δρόμου που μας αντιστοιχεί».<br><br>

Έτσι, 3-4 άτομα ανέλαβαν να μαζέψουν τα χρήματα γι’ αυτό το σκοπό στην Αθήνα. Μ' αυτά και μ' αυτά, κατόρθωσαν να μαζέψουν γύρω στις 65.000 δραχμές και να πληρώσουν τα μηχανήματα που ήδη βρισκόντουσαν εκεί. Ο ίδιος ο Φιλιππούσης, πήγε στην Τήνο να βρει όλους τους ιδιοκτήτες των χωραφιών από όπου θα περνούσε ο δρόμος ώστε να του επιτρέψουν να περάσει. Αυτό δεν ήταν καθόλου εύκολο. Μάλιστα μια κυρία από άλλο χωριό δεν δέχτηκε να δώσει ούτε μια γωνιά του χωραφιού της, με αποτέλεσμα ο δρόμος να πρέπει να κάνει καμπύλη και να αυξηθούν τα έξοδα. <br><br>

Οι περισσότεροι, παρ' όλα αυτά, δέχτηκαν υπό τον όρο να κτιστούν όλα τα ντουβάρια των χωραφιών τους απ’ όπου θα περνούσε ο δρόμος. Αυτό ανέβασε ακόμη περισσότερο τα έξοδα κατασκευής και δεν υπήρχαν άλλα χρήματα ώστε να πληρωθούν οι εργάτες που θα έκτιζαν τα ντουβάρια. Μια ομάδα ανθρώπων εξήγησε το ζήτημα στους Βωλακίτες και παρακάλεσε τους κατοίκους του χωριού να αναλάβουν οι ίδιοι να τα κτίσουν χωρίς να πληρωθούν. Οι χωριανοί δέχτηκαν και σε όλη τη διάρκεια του χειμώνα έκτιζαν τα ντουβάρια χωρίς να πάρουν ούτε μια δεκάρα. Από ό,τι έμαθα, κιόλας, έκαναν γύρω στα 90 μεροκάματα ο καθένας τους. Ευτυχώς, μάλιστα, που το ΙΚΑ δεν τους ζήτησε και ένσημα (άλλες εποχές...) γιατί θα πλήρωναν επί πλέον, για ένα έργο που, εξ' αρχής, είχε καθήκον να κάνει το κράτος.<br><br>

Τα βάσανα όμως για τους Βωλακίτες δεν είχαν τελειώσει με την διάνοιξη του δρόμου: Τον Χειμώνα, με τις βροχές, έφευγε το χώμα και έμεναν λακούβες και κοτρώνες. Έτσι σε ορισμένα σημεία τα αμάξια είτε εύρισκαν κάτω είτε σε κάποια του σημεία ο δρόμος δεν ήταν καθόλου προσπελάσιμος. Για πολλά χρόνια, την Άνοιξη, την περίοδο της Μεγάλης Εβδομάδας που το χώμα έχει κρατήσει την υγρασία μέσα του, μαζευόντουσαν όλοι οι άντρες του χωριού (και τα παιδιά ακόμη) και με τσουγράνες φτιάρια και κασμάδες πάλευαν να ξανακάνουν τον δρόμο βατό.<br><br>

<img src="http://volax.gr/uploads/jimel/old_site/images/vraxosmonopatia.jpg" border="0"><br><br>

Στα παιδιά του χωριού, αυτό φάνταζε σαν μια μεγάλη γιορτή. Οι άντρες, κρατώντας εργαλεία και καρότσια, ξεκίναγαν από την πλατεία του χωριού και περπατώντας όλοι μαζί, πήγαιναν στα πιο δύσκολα σημεία του δρόμου. Τα παιδιά βοηθούσαν στο κουβάλημα κάποιων εργαλείων, και όλοι έφταναν στο σημείο της δουλειάς συζητώντας ή τραγουδώντας. Οι γυναίκες, μετά από κάποιο δίωρο, εμφανίζονταν κρατώντας δίσκους με καφέδες, κουλουράκια και νερό για να ξεκουράσουν για λίγο τους άντρες τους. Αυτό κράταγε για μιά-δυό μέρες μέχρι τις 3-4 το μεσημέρι, ώστε ο δρόμος το καλοκαίρι (που το χωριό ξαναγέμιζε) να ήταν καθαρός. <br><br>

Στην Ελλάδα όλα αρχίζουν και τελειώνουν μέσω της πολιτικής! Με τις πρόωρες εκλογές της 10ης Οκτωβρίου 1993, δόθηκε ένα χρηματικό κονδύλι –με πολύ κυνήγι από τον Αντώνη Φιλιππούση– και έτσι ο δρόμος αυτός ασφαλτοστρώθηκε... <br><br>

Χάρη στην ατσαλένια θέληση των Βωλαξιανών, το χωριό όχι μόνο δεν έσβησε από τον χάρτη, όπως είχε αποφασίσει η Νομαρχία Κυκλάδων, αλλά έγινε ένα από τα πιο τουριστικά χωριά της Τήνου. Πράγματι είχε δίκιο ο Γάλλος στρατηγός Ζοζέφ Ζοφρ, όταν έλεγε «Vouloir c’est pouvoir» <font class="pagebodygreen">[Joseph Jacques C&eacute;saire Joffre, 28.07.1911]</font>  Γιατί αυτό που πραγματικά ήθελαν οι Βωλακίτες το πραγματοποίησαν. <br><br>

Αυτά τα λίγα λόγια ας είναι ένας φόρος τιμής σε εκείνους που αγωνίστηκαν σκληρά για να μας αφήσουν κληρονομιά αυτό το πολύ μικρό αλλά και πολύ μεγάλο χωριό. Κάτι που ομολογούν όλοι όσοι το επισκέπτονται ξανά και ξανά. </p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jacques,</b> 17.03.2011	
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

