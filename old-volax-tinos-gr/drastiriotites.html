<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>




<head>
<style type="text/css">
.style1 {
				font-family: "Times New Roman";
}
</style>
</head>

<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>

<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">
 <tr><td><p class="prologos">Ο Καρακιόζης σπάει το κεφάλι του να βρει τρόπο να γεμίσει το άδειο του στομάχι. Περνώντας κάτω από το Σεράι βλέπει την ανυποψίαστη νεαρή Βεζυροπούλα.<br>
 
–Καλημέρα, Μαϊμουζέλ μου… <br>
–Αααα, καλώς τον Καραγκιόζη. Τι κάνεις;<br>
–Μια χαρά Βεζυροπούλα μου… Αλλά, να, μια που σε βρήκα… μήπως σου βρίσκεται ένα βελόνι; <br>
–Βελόνι; Πώς, Καραγκιόζη μου, έλα πάνω να σου το δώσω, πολύ ευχαρίστως. <br>
–Όχι, Βεζυροπούλα μου, να μη σε βάζω σε κόπο για ένα τόσο δα βελόνι... Πέταξέ μου το! Αλλά, για να μη χαθεί, σε παρακαλώ τσίμπησέ το μου πάνω σε ένα καρβέλι ψωμί και πέταξέ το. Θα το πιάσω εγώ, μην ανησυχείς.<br><br>

Καλοκαίρι απομεσήμερο στο χωριό. Πως θα περάσει η ώρα; Κάτι θα σκεφτούμε...<br><br>
</p></td></tr>

 <tr><td><font class="pagetitle">Μια συνηθισμένη παράσταση</font><br>
 <font class="prologos"><strong>(πως μια ιδέα γίνεται γεγονός)</strong></font></td></tr>

 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/karagiozis.jpg" border="0"></td></tr></table></td></tr>

<tr><td><p class="pagebody">
<strong>Η Αρχή</strong><br> 

Ήταν σαν αυτές τις εικόνες που βλέπουμε καμιά φορά στις διαφημίσεις. Καλοκαίρι, απομεσήμερο στο χωριό, τα παιδιά κάθονται σε ένα τραπέζι στην πίσω αυλή, κάτω από μια κληματαριά και πίνουν πορτοκαλάδα. Ακούγονται ήχοι από τζιτζίκια. <br><br>

Και ρωτάει ο Δημητράκης: <em>–Τι να παίξουμε;</em> Χωρίς να το πολυσκεφτεί, απαντάει η Μαίρη: 
<em>–Παίζουμε Καραγκιόζη;</em> Κι έτσι, κάτι που κανονικά έπρεπε να τελειώσει με ένα σπρώξιμο, ένα πείραγμα, μια λοξή ματιά, έγινε στοίχημα.<br><br>

Χωρίς πολλή σκέψη, επιστρατεύτηκαν σεντόνια, παρεό, μανταλάκια, σπάγκοι, μπαλαντέζα και ότι υπήρχε πρόχειρο και στήθηκε ένα πράγμα που μπερντέ δεν το ‘λεγες. Όμως, παίξαμε και γελάσαμε. Δεν ήταν παράδοση αυτό, δεν ήταν πολιτισμός. Ξέφραγο αμπέλι ήταν, τραίνο στην κατηφόρα, παιδιά που ξεκαρδίζονται με τα λάθη και τις παραλήψεις μας. Τα παιδιά βέβαια, πατημένα τριάντα και βάλε... Κανείς δεν ήξερε να παίζει θέατρο σκιών. Απλώς το κάναμε, χωρίς να το σκεφτούμε. Περάσαμε καλά, γελάσαμε πολύ και σκορπίσαμε γέλιο σε όσους έτυχαν να βρεθούν εκεί. <br><br>

<strong>Η Επανάληψη</strong> <br>

Και είπαμε να το ξανακάνουμε. Και το ξανακάναμε. Αυτή τη φορά με σενάριο κανονικό, με μουσική από cd, με τα σέα του και τα μέα του. <br><br>

Λόγω ευκολίας που έχω με τα ξύλα, και χάρη σε ένα σχετικό απόθεμα από σανιδάκια, έσιαξα τσάτρα-πάτρα ένα μπερντέ με ένα παιδικό σεντόνι. Για ποδιά, δυο παρεό. Για αέριο, δύο συννεφάκια ζωγραφισμένα, <em>«Θέατρο Σκιών, Βίδων & Co»</em>. Εσωτερικά, στο ραφάκι της μέσης, με καρφάκια έδεσα τρία απλά ντουί που είχαμε στο σπίτι μας πριν βάλουμε τα φωτιστικά. <br><br>

Φιγούρες, από παιδική κατασκευή του αείμνηστου του <a href="diabaste.asp?index=3" class="bluelink">Ευγένιου</a>. Για τις λεγόμενες <em>σούστες</em>... τίποτε. Απλά καρφώσαμε τις φιγούρες σε ξυλάκια με πινέζες. <br><br>

Ούτε τα λόγια θυμόμασταν, ούτε φωνές καλές κάναμε. Εγώ δεν μπορούσα να βγάλω βραχνή φωνή –από το τσιγάρο ο λαιμός μου με πέθαινε. Έναν –αμφιβόλου ανδρισμού– Χατζατζάρη, όμως, τον έκανα. Η Μαίρη για Βεζυροπούλα ήταν πρώτη, αλλά τον Βεληγκέκα; Κοτζαναμάν φιγούρα, δυο μέτρα άντρας, που δέρνει τους πάντες πως θα έβγαινε από γυναίκα; <br><br>

Κι όμως, ήρθαν και μας είδαν. Σιγά-σιγά μαζεύτηκε η «γειτονιά». Και γέλασαν. Και κράτησε τούτο το πανηγυράκι ίσαμε σαράντα λεπτά, μία ώρα. Και η Ελπίδα έβγαλε λουκουμάδες στο τέλος. Τι ωραία που ήσανε! Γυρίσαμε πίσω στην δεκαετία του '60, τότε που δεν υπήρχε internet και κινητά...<br><br>

<object width="480" height="385"><param name="movie" value="http://www.youtube.com/v/BK9knXIA2-Q&hl=en_US&fs=1&rel=0"></param>
<param name="allowFullScreen" value="true"></param><param name="allowscriptaccess" value="always"></param>
<embed src="http://www.youtube.com/v/BK9knXIA2-Q&hl=en_US&fs=1&rel=0" type="application/x-shockwave-flash" 
allowscriptaccess="always" allowfullscreen="true" width="480" height="385"></embed></object><br><br>

<strong>Εσείς;</strong> <br>

Δεν είναι δύσκολο να παίξετε Kαραγκιόζη. Ο Καραγκιόζης είναι σχήμα-σκιά· δεν είναι πρόσωπο συγκεκριμένο... Φτιάξτε όποια φιγούρα θέλετε, η κίνηση και ο ήχος δίνουν την προσωπικότητα. Φαντασία θέλει (εμένα μου το λες, που δεν έχω;)<br><br>

<strong>Μπερντές:</strong> Φτιάξτε ένα πλαίσιο παραλληλόγραμμο από ένα ως δύο μέτρα πλατύ και πιο κοντό από το πλάτος του. Καρφώστε το σεντόνι, επάνω του, με πινέζες –καλά τεντωμένο. Κολλήστε το, δέστε το, στερεώστε το κάπως σε ένα τραπέζι ή ανάμεσα σε δύο καρέκλες. Εν ανάγκη, στερεώστε απλώς ένα σεντόνι στο άνοιγμα μιας πόρτας.<br><br>

<strong>Φιγούρες:</strong> Δείτε τα συνημμένα αρχεία, ψάξτε στο internet ή φτιάξτε δικές σας. Σε χαρτόνι χοντρό 2 ή 3 χιλιοστών (σε καταστήματα χαρτικών) ή από χαρτόκουτα. Τις ενώσεις με διπλόκαρφα, τρουκς, ή σπάγγο. Για χερούλια καρφώστε καβίλιες ή ξυλάκια, τριάντα με σαράντα πόντους.<br><br>

<strong>Φωτισμός:</strong> Δανειστείτε, ικετέψτε, κλέψτε το φωτιστικό από το σαλόνι ή από το γραφείο των παιδιών. Θα πρέπει να βρίσκεται ανάμεσα σε σας και το πανί. <br><br>

<strong>Ήχος:</strong> Κατεβάστε mp3 ή βρείτε τραγούδια επιλογής σας. Για παράδειγμα, πάντα ο Σταύρακας μου μοιάζει ότι σιγομουρμουράει το «Σαν απόκληρος γυρίζω»... Κάντε λίγες πρόβες να αποκτήσετε ευχέρεια. <br><br>

Οι φιγούρες πρέπει να «γλείφουν» το πανί και να γλυστράνε πάνω σε αυτό. Μην σας απομακρύνονται γιατί γίνονται θολές στον θεατή. Στον διάλογο, η φιγούρα αυτού που μιλάει πρέπει να κουνιέται λίγο, για να καταλαβαίνει ο θεατής το ποιος μιλάει. Τινάξτε λίγο το κεφάλι μπρος ή πίσω ή κάντε την να αναπηδήσει λίγο επί τόπου, ώστε να δώσετε έμφαση σε αυτά που λέει. Αντίστοιχα, οι φιγούρες που δεν μιλάνε πρέπει να μένουν ακίνητες γιατί μπερδεύουν τον θεατή.<br><br>

Προσέξτε τα πόδια της φιγούρας να πατάνε στη «γη», εκτός κι αν είναι κάτι που πετάει. Φροντίστε επίσης να μπαίνουν και να βγαίνουν οι φιγούρες δεξιά και αριστερά της σκηνής, όχι να εμφανίζονται ή να εξαφανίζονται ξαφνικά στο πανί. Εννοείται πάντως πως ένας διάλογος μπορεί να συνεχιστεί και αφού έχει βγει η φιγούρα από το πανί. Υποτίθεται ότι ο χαρακτήρας είναι εκτός σκηνής και δεν φαίνεται. Εκείνη την ώρα εσείς θα ετοιμάζετε την επόμενη πράξη!<br><br>

Προσπαθήστε να κρατήσετε τον Καραγκιόζη με ένα χέρι. Θέλει λίγη εξάσκηση. Μόνο αφού το κάνετε θα μπορέσετε να βγάλετε και τον Χατζηαβάτη ή άλλη δεύτερη φιγούρα στη σκηνή, ώστε να μπορεί να γίνει διάλογος.<br><br>

Αν βρείτε... βοηθό, μπορείτε να βγάλετε περισσότερες φιγούρες στη σκηνή. Για περισσότερο στόμφο, βάλτε τον να χτυπάει παλαμάκια στις καρπαζιές. Με λίγες δοκιμές θα συντονιστείτε. Αν έχετε κάποιο κουτί, το κτυπάτε ή το πατάτε με το πόδι για να κάνετε ήχους (π.χ. ότι κάποιος χτυπάει την πόρτα στην παράγκα). Ακόμα μπορείτε να επιστρατεύσετε κάποιο παλιό ταψί ή τετζερέδι, κάνει για όταν πετά ο Καραγκιόζης το ποτιστήρι στον Χατζηαβάτη (φιγούρα για ποτιστήρι φτιάξατε, έτσι δεν είναι;) <br><br>

Δώστε προσοχή στον χαρακτήρα κάθε φιγούρας. Ο πασάς είναι μεγαλοπρεπής, το ίδιο και οι κινήσεις του. Δεν μπορεί να είναι το ίδιο με το Κολλητήρι που σταματημό δεν έχει... Απ’ την άλλη, ο Βεληγκέκας δέρνει. Δεν γίνεται ο Καραγκιόζης ή ο Χατζηαβάτης να τον δείρουν... απλά τον φοβούνται ή τον κοροϊδεύουν...<br><br>

Για το πώς κυλάει η παράσταση, κατ’ αρχάς μη βιάζεστε. Κάλλιο να σας βγει μια ώρα, παρά πέντε λεπτά. Κάντε χωρατά, αστεία, τραβήξτε τα, χωρίς όμως να... γίνεται κοιλιά. Εναλλάξτε τραγικά και κωμικά στοιχεία. Βάλτε κάνα ανέκδοτο που ακούσατε, ή μια ατάκα για την τρέχουσα κοινωνική ή πολιτική κατάσταση. Σατιρίστε μικρούς και μεγάλους, χωριστά όμως.<br><br>

<strong>Επίλογος</strong> <br>

Εύχομαι σύντομα να ξανακάνουμε παραστάσεις και να περάσουμε καλά. Τα καλοκαιρινά βράδια στο χωριό μπορούμε να κάνουμε εναλλακτικά πράγματα για να περάσουμε καλά! Ελπίζω να σας ώθησα να το τολμήσετε και σεις. Σα θέτε, μου το λέτε.

</p></td></tr>
<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/Protas01b.jpg',310,293)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/Protas01.jpg" border="0"></a></td>
<td style="padding-right:8px;"><a href="javascript: openWindow('images/Protas02b.jpg',385,510)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/Protas02.jpg" border="0"></a></td>
<td style="padding-right:8px;"><a href="javascript: openWindow('images/Protas03b.jpg',410,310)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/Protas03.jpg" border="0"></a></td>
<td style="padding-right:8px;"><a href="javascript: openWindow('images/Protas04b.jpg',459,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/Protas04.jpg" border="0"></a></td>
</tr>
</table>
</td></tr>
<tr><td><img src="dummy.gif" height="5" width="1"></td></tr>

<tr><td><p class="epilogos">
<b>Δημήτρης "volax.gr" Βίδος,</b> 22.06.2010<br>
	

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="pagetitle">Έχει παράσταση απόψε!</p></td></tr>
 <tr><td><p class="prologos">Μια τεχνική προσέγγιση παράστασης στο θεατράκι της <em>Βωλάξ</em>.</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PRVTHthetro.jpg" border="0"></td></tr></table></td></tr>
<tr><td style="padding-left:25px;"><p class="pagetitlesm">Εισαγωγή</p></td></tr>

<tr><td>
				<p class="pagebody">Η δουλειά του τεχνικού θεάτρου πάντα με μάγευε. Μου άρεσε να βρίσκομαι και να δουλεύω σε έναν χώρο όπου ένα μάτσο σανίδια, μερικά κιλά μπογιά, ήχος και φως, είναι ικανά να προκαλέσουν χαρά, θλίψη, νοσταλγία, τροφή για σκέψη, ευτυχία. 
				<br>
				<br>

Ο τεχνικός θεάτρου είναι ένας τύπος παντός καιρού. Κάνει λίγο από όλα. Φροντίζει όλες τις τεχνικές πλευρές μιας εκδήλωσης. Είναι ο αφανής ήρωας: από το να ανάβει φώτα μέχρι να ανοίγει τα μικρόφωνα ακριβώς όταν πρέπει (χωρίς να εμφανίζεται), αυτός που βάζει το αλατοπίπερο σε μια παράσταση.<br>
				<br>
				<strong>Ηχητικά</strong><br>

Βασικότερος λόγος που έχουμε ηχητική εγκατάσταση στο θέατρο της Βωλάξ είναι για να βοηθήσει τους θεατές στην καλύτερη αντίληψη της εκδήλωσης από όποιο σημείο του θεάτρου και αν βρίσκονται. Συνεπώς, είναι απαραίτητο να έχουμε ένα μικρόφωνο και ένα-δύο μεγάφωνα. Και έναν ενισχυτή ανάμεσα. <br>
				<br>

Για την ρύθμιση της έντασης, πρέπει να καταλάβουμε ότι η φωνή πρέπει να μεταφέρεται και όχι να ενισχύεται. Ο θεατής, ανεξάρτητα από το πού κάθεται, θα πρέπει να αισθάνεται ότι ο ομιλητής βρίσκεται (συνεπώς, ακούγεται) δίπλα του. Τέτοια ένταση πρέπει να έχουμε. Στις πιο ήπιες εκδηλώσεις θα πρέπει κανείς να ακούσει καρφίτσα αν πέφτει. Αν η εκδήλωση απαιτεί μουσική, ηχητικά αποσπάσματα ή εφέ, χρησιμοποιούμε κάποιο cd player, mp3 player ή σκληρό δίσκο, ότι είναι πιο βολικό.<br>
				<br>

Μια και στήνουμε την ηχητική εγκατάσταση, μπορούμε να έχουμε κάποιο «μουσικό χαλί» πριν και κατά το τέλος της εκδήλωσης. Καλό είναι να έχουμε ένα cd/mp3 με ήρεμη μουσική (jazz, lounge, έθνικ, κλασσική κ.λπ. ανάλογα με το είδος της εκδήλωσης) το οποίο βάζουμε να παίζει με χαμηλή ένταση. Σκοπός του είναι να κάνει ευχάριστη την αναμονή του θεατή, όχι να αντικαταστήσει την παράσταση.
				<br>
				<br>


</p></td></tr>
<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;"><a class="videolink" href="MOV00003.wav">Ηχητικό απόσπασμα από το έργο: Δάφνες και Πικροδάφνες </a></p></td></tr>
 <tr><td><p class="epilogosn">των Δημ. Κεχαϊδη - Ελ. Χαβιαρά, στο θεατράκι της Βωλάξ (2008)</p></td></tr>
				<br>
<tr><td>
				<p class="pagebody">

				<strong>Φωτιστικά</strong><br>

Συνήθως οι εκδηλώσεις πραγματοποιούνται όταν αρχίζει να σκοτεινιάζει και όχι το πρωί. Γι αυτό χρειάζεται βοηθητικός φωτισμός. Ο φωτισμός αυτός χωρίζεται σε δύο ξεχωριστές κατηγορίες: στον φωτισμό του θεάτρου, και στον φωτισμό της εκδήλωσης. 
				<br>
				<br>

Ο πρώτος –που λέγεται και house lights– είναι τα περιφερειακά φώτα που φωτίζουν τις κερκίδες και τους θεατές και χρησιμοποιούνται πριν και μετά την παράσταση ώστε να βλέπουν οι θεατές κατά την προσέλευση και την αποχώρησή τους. Αποτελούν ένδειξη για τον θεατή, γιατί όταν στην αρχή, προοδευτικά σβήνουν, καταλαβαίνει ότι η παράσταση αρχίζει. Το αντίστροφο γίνεται στο τέλος, όπου αντιλαμβάνεται πως η παράσταση τελείωσε και μπορεί να αποχωρήσει. <br>
				<br>

Ο δεύτερος εξαρτάται από το είδος της εκδήλωσης, αλλά φωτίζει μόνο τη σκηνή, όχι τους θεατές: είναι σημαντικό αυτό. Σε ομιλία, παρουσίαση ή κάτι ανάλογο, αρκεί λευκός φωτισμός στους ομιλητές/παρουσιαστές. Ανυπάρξει παράλληλα προβολή ταινίας ή slides μέσω projector, προσέχουμε το φως μας να μην πέφτει κατευθείαν επάνω στην οθόνη. Για απαιτητικότερες παραστάσεις υπάρχουν πολύπλοκα φωτιστικά σχήματα για τα οποία θα φροντίσει ο υπεύθυνος φωτιστής. <br>
				<br>

<img src="http://volax.gr/uploads/jimel/old_site/images/PRVTHthetro2.jpg" border="0"><br><br><br>

				<strong>Χρονική αντιμετώπιση</strong><br>

Πριν μια εκδήλωση πραγματοποιηθεί στο θεατράκι του χωριού μας<br>
				<span class="style1">•</span> Ετοιμάζουμε τις αφίσες αρκετές μέρες πριν την εκδήλωση και κάνουμε την αφισοκόλληση. Τα εισιτήρια πρέπει να ετοιμαστούν αρκετά πριν την παράσταση.<br>
				<span class="style1">•</span> Ξεκαθαρίζουμε τις απαιτήσεις που έχει η εκδήλωση και από που θα βρεθούν τα απαραίτητα για την παράσταση μηχανήματα (π.χ. projector για slides κ.λπ.)<br>
				<span class="style1">•</span> Κάποιες ημέρες πριν την εκδήλωση επιβεβαιώνουμε τον αριθμό αυτών που θα παραστούν για να έχουμε καλύτερη αίσθηση των απαιτήσεων της ημέρας.<br>
				<span class="style1">•</span> Την ημέρα της εκδήλωσης, ειδικά αν έχει αέρα, στήνουμε το πανί (καραβόπανο) στο πίσω μέρος της ορχήστρας. Αν πρόκειται να γίνει προβολή, θα χρειαστεί να στήσουμε και την απαραίτητη οθόνη.<br>
				<span class="style1">•</span> Το απόγευμα, πριν την εκδήλωση, σκουπίζουμε όλο το θέατρο ώστε να είναι καθαρό και φροντίζουμε οι τουαλέτες να είναι στην εντέλεια και να υπάρχουν τα απαραίτητα αναλώσιμα (hint).<br>
				<br>

<img src="http://volax.gr/uploads/jimel/old_site/images/PRVTHthetro3.jpg" border="0"><br><br><br>

Οι εκδηλώσεις, στο χωριό μας, γίνονται συνήθως κατά τις 20:00, οπότε μια ώρα πριν –ανάλογα την εμπειρία μας– πρέπει να είμαστε στον χώρο του θέατρου για  να ετοιμάσουμε τα πράγματα:<br>
				<span class="style1">•</span> Ανάβουμε τα φώτα θεάτρου (house lights).<br>
				<span class="style1">•</span> Βγάζουμε έξω τα (αποθηκευμένα) ηχεία και τα συνδέουμε. <br>
				<span class="style1">•</span> Τοποθετούμε τους κατάλληλους προβολείς που θα χρειαστούν για την παράσταση. <br>
				<span class="style1">•</span> Στο κέντρο της ορχήστρας, στην θέση του ομιλητή ή του καλεσμένου θα πρέπει να έχουμε: τραπέζι, καρέκλα, μικρόφωνο και φυσικά να υπάρχει παροχή ρεύματος. Τοποθετούμε το τραπέζι στην θέση του και το απαραίτητο φωτιστικό για άλλο ένα μικρό τραπεζάκι, που θα αποτελεί το «ταμείο» αν η παράσταση έχει εισιτήριο (Στο χωριό δεν έχουμε ξεχωριστή καμπίνα). 
				<br>
				<span class="style1">•</span> Συνδέουμε τα φωτιστικά<br>
				<span class="style1">•</span> Συνδέουμε τα ηχητικά και αφήνουμε να παίζει μουσικό χαλί.<br>
				<span class="style1">•</span> Προσέχουμε ώστε να μην μπορεί να περάσει και σκοντάψει ο επισκέπτης πάνω από τα καλώδιά μας, και προκαλέσει πρόβλημα στον ίδιο και σε όλο το στήσιμο.<br>
				<span class="style1">•</span> Βοηθάμε τον ομιλητή στις τεχνικές και μη απαιτήσεις του.<br>
				<br>

Όταν είναι να ξεκινήσει η παράσταση:<br>
				<span class="style1">•</span> Χαμηλώνουμε την μουσική.<br>
				<span class="style1">•</span> Ανοίγουμε το μικρόφωνο του ομιλητή.<br>
				<span class="style1">•</span> Κλείνουμε τα φώτα θεάτρου και ανοίγουμε τα φώτα σκηνής.<br>
				<br>

Όταν τελειώσει η παράσταση:<br>
				<span class="style1">•</span> Ανοίγουμε τα φώτα θεάτρου.<br>
				<span class="style1">•</span> Αφήνουμε να παίξει ήρεμη μουσική που θα συντροφεύει τον κόσμο που φεύγει.<br>
				<span class="style1">•</span> Αφήνουμε το μικρόφωνο του ομιλητή ανοικτό γιατί, συνήθως, όλο και κάποιος θέλει να ευχαριστήσει ή να κάνει κάποια άλλη ανακοίνωση.<br>
				<span class="style1">•</span> Όταν αποχωρήσει ο κόσμος, κάνουμε τα αντίστροφα βήματα της ετοιμασίας της παράστασης. Πρώτοι ερχόμαστε και τελευταίοι φεύγουμε.<br><br>

Σημείωση: Πρέπει να υπάρχει κάποιος αν χρειαστεί να προσφερθεί κάποιο αναψυκτικό ή κρασί στους επισκέπτες, μετά από την παράσταση.
				</p>
				</td></tr>
<tr><td style="padding-left:25px;"><p class="pagetitlesm">Βασική προσέγγιση στην ηχοληψία</p></td></tr>
<tr><td><p class="pagebody">Αρχίζουμε τονίζοντας ότι όλη η τεχνολογία της ηχοληψίας είναι στο να ακούγεται ο ομιλητής στον ακροατή. Το αν θα γίνεται με... τενεκεδάκια και σπάγκο ή μέσω TCP/IP και δορυφορικής σύνδεσης δεν έχει ουσιαστικά καμία σημασία. Αν καταφέρετε και ακούγεται καθαρά ο ομιλητής, η δουλειά έχει γίνει.<br><br>

<strong>Συνδέσεις, διαδρομή σήματος</strong><br>

Προσπαθήστε να φανταστείτε το σήμα να κυλάει με ταχύτητα μέσα στο καλώδιο. Ξεκινώντας από το μικρόφωνο, ο ήχος περνάει στο καλώδιο και από αυτό στον μείκτη ή την κονσόλα. Από εκεί, πάλι, πάει στον ενισχυτή και από τα χοντρά και βαριά καλώδια, στα ηχεία. <br><br>

Αυτή η εικόνα βολεύει για να αισθανθείτε τα διάφορα στάδια και για να λύσετε τα πιθανά προβλήματα: αν κάπου κοπεί η σύνδεση, το σήμα σταματάει εκεί. Άρα, πρέπει να ξεκινάτε τους ελέγχους σας από το μικρόφωνο ή την πηγή του σήματος και να το ακολουθείτε, μέχρι να βρείτε που παρουσιάζεται το πρόβλημα. Στην ουσία, πρέπει α) το μικρόφωνο να συνδεθεί στον μείκτη ή στην κονσόλα, β) ο μείκτης ή η κονσόλα στον ενισχυτή, γ) τα ηχεία να ενωθούν στον ενισχυτή, και φυσικά δ) ο ενισχυτής στην πρίζα του ρεύματος.  <br><br>

<strong>Στάθμες</strong><br>

Τα ρυθμίζουμε όλα στην βέλτιστη στάθμη. Πρακτικά, αυτό σημαίνει: ούτε πολύ χαμηλά, ούτε πολύ δυνατά. Αν κάτι το έχουμε πολύ χαμηλά, θα είναι κοντά στο επίπεδο θορύβου, άρα το αποτέλεσμα θα έχει «φύσημα». Αν κάτι είναι πολύ δυνατά, μπορεί το επόμενο στάδιο να υπεροδηγείται, οπότε θα έχουμε ψαλίδισμα του σήματος με αποτέλεσμα να ακούγεται παραμορφωμένο.<br><br>

Ας βάλουμε λοιπόν όλα τα volumes στην μέση π.χ. στάθμη τους, και ας χρησιμοποιούμε το volume από το κανάλι του μείκτη ή της κονσόλας για να ρυθμίσουμε τις σχετικές στάθμες, σε σχέση και με τις άλλες πηγές, όπως τα μικρόφωνα φωνής.<br><br>

<strong>Μικρόφωνα και χρήσεις αυτών</strong><br>

Τα μικρόφωνα είναι όργανα πολύ ευαίσθητα, που μετατρέπουν τα ηχητικά σήματα σε ηλεκτρικά. Για τον λόγο αυτό, το πώς τα τοποθετούμε έχει μεγάλη σημασία. Το καλύτερο για την ομιλία είναι ένα πυκνωτικό μικρόφωνο σε απόσταση 20-40 εκατοστά από τον ομιλητή. Αν έχετε δυναμικό, θα πρέπει ο ομιλητής να πλησιάσει το μικρόφωνο πιο κοντά, αλλά θα δουλέψει. Καλό είναι το μικρόφωνο να είναι σε δική του βάση, επιτραπέζια ή επιδαπέδια, ώστε να μην παράγονται θόρυβοι.<br><br>

Προσέξτε όταν φυσάει: πρέπει να βάλετε το σφουγγαράκι στο μικρόφωνο. Αυτό θα περιορίσει αρκετά το φύσημα που παράγεται. Επίσης, ποτέ δεν πρέπει να μικρόφωνα να «κοιτάνε» προς τα ηχεία γιατί θα μικροφωνίσουν.<br><br>

<strong>Μεγάφωνα και τοποθέτηση αυτών</strong><br>

Τα μεγάφωνα δεν τοποθετούνται ποτέ πίσω από τον ομιλητή γιατί θα μικροφωνίσουν. Τα βάζουμε στα πλάγια ή μπροστά του. Επίσης, πρέπει να κοιτάνε προς το κοινό, όχι προς τα μικρόφωνα για τον ίδιο λόγο. Προσπαθήστε να καλύψετε όσο γίνεται περισσότερους ακροατές με τα μεγάφωνα που έχετε, βάζοντάς τα σε γωνία. Φανταστείτε ότι τα μεγάφωνα βγάζουν φως αντί για ήχο και ότι προσπαθείτε να φωτίσετε τους θεατές.<br><br>

Αφού συνδέσετε όλα τα καλώδια και ρυθμίσετε τις στάθμες, κάντε μια δοκιμή. Μείνετε στην κονσόλα και βάλτε κάποιον (ή αν δεν υπάρχει πρέπει να... κάνετε δρόμους) να μιλήσει στο μικρόφωνο. Είναι το γνωστό «ένα-δύο».  Δοκιμάστε ένα-ένα τα μικρόφωνα και τα υπόλοιπα κανάλια με κάποιο cd/mp3 player. <br><br>

Bολεύει να ανοιγοκλείνετε τα μικρόφωνα από το κουμπί volume ή level της κονσόλας, και όχι από το gain. Αντίστοιχα, την γενική στάθμη να την ορίζετε από το master της κονσόλας και όχι από τον ενισχυτή.<br><br>

<strong>Ανάδραση</strong><br>

Μια λεπτή έννοια βοηθάει στο έργο μας: η «απολαβή προ της ανάδρασης» (gain before feedback). Αυτό πρακτικά σημαίνει το πόσο πολύ ακόμα μπορούμε να δυναμώσουμε την στάθμη (level) του μικροφώνου, πριν αυτό μικροφωνίσει. Είναι σημαντικό γιατί μπορεί ο ομιλητής να μιλάει χαμηλόφωνα ή να ξεχασθεί και να απομακρυνθεί από το μικρόφωνο. Αν η απολαβή προ της ανάδρασης είναι μικρή, δηλαδή είστε κοντά στην ανάδραση, πρέπει να αναθεωρήσετε την τοποθέτηση των μικροφώνων και των μεγαφώνων σας.<br><br>

<strong>Παραμόρφωση</strong><br>

Άλλη μία έννοια που πρέπει να ξεχωρίζετε και να την πολεμήσετε είναι η παραμόρφωση. Αυτό είναι όταν το σήμα που ακούμε μοιάζει σαν «γδαρμένο» στα αυτιά μας. Δεν ακούγεται καθαρά, ειδικά στα σημεία που η ένταση κορυφώνεται. Αν, λοιπόν, το σήμα σας έχει παραμόρφωση, κάπου στην διαδρομή του σήματος πρέπει κάποιο volume να χαμηλώσει. Συνήθως εμφανίζεται πριν τον τελικό ενισχυτή, εκτός και αν αυτός δεν είναι αρκετά δυνατός. 
</p></td></tr>
<tr><td style="padding-left:25px;"><p class="pagetitlesm">Βασική προσέγγιση στον φωτισμό</p></td></tr>
<tr><td><p class="pagebody">
Από τους αρχαίους Έλληνες μέχρι και τους Βωλακίτες του σήμερα, όταν οι εκδηλώσεις γίνονται μέρα, υπάρχει το φως του ήλιου! Όμως, όταν νυχτώνει... τουλάχιστον οι Βωλακίτες θα χρειαστούν προβολείς.<br><br>

<strong>Κονσόλα φωτισμού</strong><br>

Είναι μια συσκευή, περίπου όμοια με την κονσόλα ήχου. Έχει πολούς διακόπτες (ποτενσιόμετρα) με τα οποία ορίζουμε την ένταση του φωτισμού σε κάθε κανάλι. Τα κουμπάκια στο κάτω μέρος του κάθε ποτενσιόμετρου φέρνουν στιγμιαία την ένταση στο 100%. Συνήθως υπάρχει και ένα κεντρικό (master) ποτενσιόμετρο που ρυθμίζει την ένταση όλων των καναλιών, όπως και στην κονσόλα ήχου. Με αυτό μπορούμε να κάνουμε αργά σβησίματα-ανοίγματα (fade in, fade out). Η κονσόλα συνήθως παίρνει ρεύμα από έναν μετασχηματιστή ή μια μπαταρία και συνδέεται με ένα λεπτό καλώδιο στο dimmer. <br><br>

<strong>Dimmer</strong> <br>

Είναι η συσκευή εκείνη που δέχεται εντολές από την κονσόλα και δίνει ρεύμα στα φώτα. Έχει συνήθως μια είσοδο από την κονσόλα και χρειάζεται μια γερή παροχή ρεύματος, συνήθως τριφασική. Περιέχει από ένα ως έξι κανάλια και έχει ισάριθμες εξόδους για φώτα. <br><br>

Μπορείτε να συνδέσετε περισσότερους από έναν προβολέα ή λάμπες σε ένα κανάλι, αλλά προσέξτε μην υπερβείτε τα watt που μπορεί να «σηκώσει» κάθε κανάλι. Στο δικό dimmer της Βωλάξ έχουμε 2.000W για κάθε κανάλι.<br><br>

Στο θέατρό μας, η τριφασική παροχή είναι αριστερά από τις τουαλέτες και υπάρχει μια τριφασική μπαλαντέζα ώστε το ddimmer να τοποθετηθεί στα καμαρίνια. Την μπαλαντέζα την απλώνουμε περιμετρικά επάνω από τις κερκίδες.<br><br>

<img src="http://volax.gr/uploads/jimel/old_site/images/PRVTHthetro4.jpg" border="0"><br><br><br>

<strong>Φώτα</strong><br>

Υπάρχουν πολλά διαφορετικά είδη προβολέων για θέατρο. Στο δικό μας έχουμε μερικούς Par Can 64. Είναι ένας πολύ απλός και φτηνός προβολέας με λάμπα πυράκτωσης 1.000W. Έχει ένα μέσο άνοιγμα δέσμης και το σχήμα που αφήνει όταν φωτίζει δεν είναι κύκλος αλλά έλλειψη.<br><br>

Τον στήνουμε με το ειδικό άγκιστρο στα «Τ» που υπάρχουν στο θέατρο και τον συνδέουμε με τις συγκεκριμένες μπαλαντέζες. Σημαντικό αξεσουάρ του είναι ένα μεταλλικό πλαίσιο, μέσα στο οποίο μπορούμε να βάλουμε μια χρωματιστή ζελατίνη. Αυτή δίνει χρώμα στον φωτισμό (και υπάρχουν εκατοντάδες χρώματα για να διαλέξει κανείς). Τέλος, ο προβολέας αυτός έχει τέτοια βάση ώστε να μπορούμε να τον στρέψουμε προς όποια κατεύθυνση θέλουμε (μόνο προσέξτε γιατί καίει απίστευτα! Η θερμοκρασία που έχει αναπτυχθεί είναι πολύ υψηλή) <br><br>

<strong>Πρωτεύον φωτισμός</strong><br>

Βασικός σκοπός του φωτισμού είναι να βλέπουμε τους ηθοποιούς ή τους ομιλητές. Ότι και όπως και αν φωτίσετε, αν δεν καταφέρετε το παραπάνω, χάσατε. Τα άτομα που παρουσιάζουν την παράσταση/εκδήλωση τα φωτίζουμε συνήθως από δύο πλευρές, δεξιά και αριστερά και αν είναι δυνατό από 45 μοίρες από τον ορίζοντα προς την κατακόρυφο. Αν είναι πολύ ψηλά, έχουν σκιές στα πρόσωπά τους, αν είναι πολύ χαμηλά, τους τυφλώνουμε και δεν βλέπουν το κοινό.<br><br>

Για χρώματα, προτιμούμε το (σκέτο) λευκό φως, ένα πολύ απαλό μελί ή το γήινο χρώμα που έχει το στάχι. Αν θέλουμε να δώσουμε την αίσθηση του κρύου, του χειμώνα, της νύχτας, μπορούμε να βάλουμε ένα απαλότατο μπλε.<br><br>

<strong>Δευτερεύον φωτισμός</strong><br>

Δευτερεύοντες σκοποί του φωτισμού είναι η δημιουργία ατμόσφαιρας ή κάποιου εφέ. Αυτός ο φωτισμός μπορεί να τραβήξει την προσοχή του κοινού σε ένα ή σε άλλο μέρος. Συχνά υπάρχουν προβολείς που φωτίζουν τους ηθοποιούς και τους καλλιτέχνες από πίσω και ψηλά. Αυτό τους δίνει μια αύρα και τονίζει το περίγραμμα των ώμων και του κεφαλιού. Το χρώμα που προτιμούμε εδώ είναι ένα απαλό βιολετί ή ροζ, ή αντίστοιχο χρώμα που φωτίζουμε μπροστά (πορτοκαλί ή μπλε) αλλά πολύ πιο βαθύ.<br><br>

Υπάρχει η δυνατότητα να φωτίσουμε το φόντο. Εδώ, φωτίζουμε ομοιόμορφα και μπορούμε να το κάνουμε βάζοντας προβολείς στο πάτωμα που είναι μπροστά στο φόντο. Επίσης, εδώ μπορούμε (καλύτερα επιβάλλεται) να χρησιμοποιήσουμε έντονα χρώματα, για να μπορούμε να προσομοιώσουμε χειμώνα, νύκτα, ηλιοβασίλεμα, πυρκαγιά κ.λπ.<br><br>

<strong>Ειδικός φωτισμός</strong><br>

Τέλος, υπάρχουν περιπτώσεις που χρειαζόμαστε ειδικό φωτισμό: το ταμείο στην είσοδο χρειάζεται να βλέπει για να κόβει εισιτήρια, αλλά δεν πρέπει ο φωτισμός του να χαλάει την παράσταση, σε περίπτωση που υπάρχει οπτική επαφή με τη σκηνή. Το ίδιο και για τον ομιλητή: πρέπει να μπορεί να διαβάζει τις σημειώσεις του, αλλά να μπορεί να προβάλλει τα slides σε ένα σκοτεινό κατά τα άλλα θέατρο. Είναι λεπτή δουλειά για σας που θα χειρίζεστε τις κονσόλες.<br><br>

Παρ' ότι η ηχητική και η φωτιστική εγκατάσταση είναι απαραίτητη για μια εκδήλωση, πρέπει αυτές να λειτουργούν βοηθητικά και όχι πρωταγωνιστικά. Μην το παρακάνετε. Αν το κοινό δεν προσέξει τίποτε από όσα στήσετε τότε έχετε πετύχει.
</p></td></tr>
<tr><td style="padding-left:25px;"><p class="pagetitlesm">Επίλογος</p></td></tr>
<tr><td><p class="pagebody">Για μια μικρή εισαγωγή στην ηχοληψία, βρείτε free στο διαδίκτυο το έγγραφο “The Soundcraft Guide to Mixing”. Αν θέλετε να γίνετε μάγος της ηχοληψίας, αξίζει να αγοράστε το “The Yamaha Sound Reinforcement Handbook” των Gary Davis και Ralph Jones. Ως μικρή εισαγωγή στον φωτισμό, ψάξτε στο διαδίκτυο τις σελίδες “Stage Lighting Design 101” του Bill Williams. Για πολύ περισσότερα, διαβάστε το “The Stage Lighting Handbook” του Francis Reid. 

<tr><td style="padding-top:8px; padding-left:25px;">
<table align="left" cellpadding="0" cellspacing="0px">
<tr>
<td style="padding-right:8px;"><a href="javascript: openWindow('images/01-Epidavrosb.jpg',710,416)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/01-Epidavros.jpg" border="0"></a></td>
<td style="padding-right:8px;"><a href="javascript: openWindow('images/02-Dionysusb.jpg',710,396)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/02-Dionysus.jpg" border="0"></a></td>
<td style="padding-right:8px;"><a href="javascript: openWindow('images/03-Volax-Theatreb.jpg',710,416)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/03-Volax-Theatre.jpg" border="0"></a></td>
<td style="padding-right:8px;"><a href="javascript: openWindow('images/04-Volax-Theatreb.jpg',710,536)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/04-Volax-Theatre.jpg" border="0"></a></td>
</tr>
</table>
</td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="150">Επίδαυρος</td><td style="padding-right:8px;" valign="top" width="150">Θέατρο Διόνυσου </td><td style="padding-right:8px;" valign="top" width="150">Θέατρο Βωλάξ</td><td style="padding-right:8px;" valign="top" width="150">Θέατρο Βωλάξ</td></tr>
</table></td></tr>


<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Δημήτρης (volax.gr) Βίδος,</b> 22.06.2010<br>
	
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

