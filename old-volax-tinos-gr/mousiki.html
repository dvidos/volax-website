<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Τα ρεμπέτικα του χωριού</p></td></tr>

 <tr><td><p class="prologos">Φίλος της ιστοσελίδας είχε έρθει στο χωριό πριν από 20 περίπου χρόνια. Φανατικός ρεμπέτης, κάθισε στα βράχια και σκάρωσε κάποιους στίχους μήπως και κάποτε τους παίξει στο μπουζουκάκι... Περάσανε τα χρόνια, βρήκε εμάς, βρήκε και τις κιτρινισμένες του σημειώσεις και μετά από κάποια αλληλογραφία που είχαμε μαζί, μας έστειλε τα στιχάκια του, ζητώντας μόνο να μην αναφέρουμε το όνομά του.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Touristas.jpg" border="0"></td></tr></table></td></tr>
<tr><td style="padding-top:8px; padding-left:25px;"><p class="lezantes">Ένας από τους ελάχιστους επισκέπτες στο χωριό, πίσω στα 1978.</td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">»Ακούω ρεμπέτικα πάνω από 25 χρόνια. Όταν πρωτάκουσα κάποια κομμάτια ανατρίχιασα και άρχισα σιγά-σιγά να ψάχνομαι. Σταδιακά, μάλιστα, άρχισα να γράφω στίχους σε αυτή την λογική. Όπου και αν βρισκόμουν σκάρωνα μικρά στιχάκια με ιδέες που ίσως να ενοχλούν –όπως στο ρεμπέτικο. Όταν ένιωθα μόνος, κενός, απογοητευμένος, ήταν η μόνη μου παρηγοριά.<br><br>

»Το χωριό σας εκείνα τα χρόνια είχε ελάχιστο κόσμο, και σκαρφαλωμένος επάνω σε ένα δώμα, με ένα μπουκαλάκι ούζο στα χέρια, καθόμουνα και έγραφα μικρά στιχάκια και κοιτούσα από κάτω αν περνούσε κάποιος για να του φωνάξω ένα γειά!<br><br>

»[...] Κάποια στιγμή έπεσα στην ιστοσελίδα σας. Μου θύμισε πολλά από τότε που είχα έρθει στο χωριό σας, για μία και μοναδική φορά. Έψαξα το τετραδιάκι που καθαρόγραφα ότι ετοίμαζα κατά καιρούς και σας στέλνω αυτά που έχουν σχέση με το Βωλάξ. Σπουδαία ιστορία το ρεμπέτικο τραγούδι. Υπέροχες αναμνήσεις από το «ρεμπέτικο» χωριό σας...». <br><br> 

 <em> (1) Το καράβι έχει φύγει<br>
και 'γω μένω εδώ να<br>
δεν ηξέρω τι να κάνω<br>
μες σε τούτα τα γκρεμνά<br>
(αμάν)<br><br>

(2) Πίσω απ' τα βράχια<br> 
στις τρύπες, στα γκρεμνά<br>
Πίσω απ' τα βράχια <br>
στις τρύπες, στα γκρεμνά<br>
κρύβομαι και χάνομαι<br>
να μη με δει καμιά. <br><br> 

(3) Κατεβαίνω στη Χώρα<br>
να βρω μέρος να πεθάνω.<br>
Κατεβαίνω στη Χώρα<br>
να βρω μέρος να πεθάνω.<br>
Γιατί κάνει πολύ κρύο<br>
και αέρα εδώ πάνω.<br><br><br>


(4) Νοσταλγώ κείνα τα χρόνια<br>
που 'χα έρθει στο χωριό<br>
μόνος στους δρόμους περπατούσα<br>
μου 'παν: «φύγε από δω!»<br><br>

Ήταν εκείνο το παιχνίδι<br>
που 'χαμε παίξει στα χαρτιά<br>
και σκάσανε οι πέντε άσσοι<br>
και γίναν όλα φανερά.<br><br>

Οι σουγιάδες τα τρισέτα<br>
Μου σημάδεψαν το σώμα!<br>
έσβησε απότομα η λάμπα <br>
αίμα γέμισε το στόμα.<br><br>

Νοσταλγώ κείνα τα χρόνια<br>
με τις δύσκολες στιγμές<br>
τότε πού 'ρθα στο χωριό σας<br>
μα έφυγα με γρατζουνιές...</em>

</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>για την αντιγραφή: Ιρανόν, </b> 14.06.2012	
</p></td></tr>


 <tr><td><p class="pagetitle">Ο χορός μπάλος</p></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Ballos1.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">

<strong>Τα είδη των χορών</strong><br>
Δύο ήταν (και είναι) οι βασικοί «ομαδικοί» χοροί που έβλεπες και μπορούσες να συμμετάσχεις στα πανηγύρια της Βωλάξ και στα γύρω χωριά: ο <em>συρτός</em> και ο <em>μπάλος,</em> συχνά ως συνέχεια του συρτού και όχι ως ανεξάρτητος χορός. Όταν λέμε «ομαδικοί χοροί» εννοούμε την κοινή συμμετοχή ομάδας ανθρώπων (όχι π.χ. το τανγκό που χρειάζεται μόνο δύο).<br><br>

Ο συρτός της Τήνου είχε ιδιορρυθµίες και ήταν γνωστός παλαιότερα με την γενική ονομασία <em>νησιώτικος.</em> Έχει συνήθως αργό κινητικό μοτίβο και χορεύεται πιο «ελαφριά» από τον παραδοσιακό συρτό της Ηπείρου. Χορεύεται και από άντρες και από γυναίκες και xαρακτηρίζεται από συνεχή <em>σούστα</em> (ανεβοκατέβασμα του κορμού), που εμφανίζεται συχνότερα σε Κρητικούς χορούς. Χορεύεται σε αργό ρυθμό με συγκεκριμένη φορά και, αν δεν υπάρχει χόρος, μετακινείται προς το κέντρο του κύκλου.<br><br>

Ο μπάλος είναι ένας νησιώτικος παραδοσιακός αντικρυστός χορός. Πρόκειται για χορό που εκφράζει την ερωτική επικοινωνία, γι' αυτό και είναι ένας χορός χωρίς απότομες κινήσεις, ενώ υπάρχει αρκετή ελευθερία όσο αφορά στις κινήσεις και στις φιγούρες. Αυτή η ελευθερία τον κάνει ευχάριστο και προσιτό σε όλους, με αποτέλεσμα να έχει διάρκεια μέσα στην κυκλαδική ιστορία.<br><br>

Οι κινήσεις του χορού είναι κομψές, και παλαιότερα οι χορευτές κράταγαν μαντήλια. Ακόμη και σήμερα –ιδίως οι γυναίκες– ψάχνουν να βρουν μαντήλι για να ξεκινήσουν να χορεύουν. Στον παραδοσιακό χορό, ο καβαλιέρος κάνει φιγούρες προσπαθώντας να εντυπωσιάσει τη ντάμα, ενώ εκείνη τον αποφεύγει κάνοντας νάζια. Σήμερα δεν είναι τόσο ευδιάκριτη η διαφορά της φιγούρας ανάμεσα στα δύο φύλα. [pro-dancing.gr]<br><br>

<strong>Μουσική και όργανα</strong><br>
Τα κατεξοχήν απαραίτητα µουσικά όργανα σε ένα τηνιακό γλέντι είναι το βιολί και το λαγούτο. Παλαιότερα συνηθισµένη ήταν και η τσαµπούνα, η οποία σήµερα εκλείπει και οι τσαµπουνιέρηδες του νησιού είναι πλέον ελάχιστοι. Σε δεύτερη µοίρα έρχεται η κιθάρα και, λιγότερο, το κλαρίνο, το ακορντεόν, το <em>ούτι,</em> το µπουζούκι, που συνοδεύουν τα βασικά όργανα στις πολυμελείς μπάντες.<br><br> 

Από «πλάκες» γραμμοφώνου που υπάρχουν στο χωριό, βρήκαμε δύο τραγούδια που παιζόντουσαν εκείνη την εποχή, τόσο σε οικογενειακές μαράντες όσο και στις απογευματινές βεγγέρες:
</p></td></tr>

<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;"><a class="videolink" href="MeAllonPantrevoune.mp3">Mε άλλον με παντρεύουνε</a></p></td></tr>
 <tr><td><p class="epilogosn">από δίσκο 78 rpm <br>διάρκεια: 3:09</p></td></tr>

<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;"><a class="videolink" href="SouOrkizomaiKyma.mp3">Σου ορκίζομαι στο κύμα </a></p></td></tr>
 <tr><td><p class="epilogosn">από δίσκο 78 rpm <br>διάρκεια: 2:55</p></td></tr>

<tr><td><p class="pagebody">
<strong>Εντυπώσεις από τον μπάλο</strong><br>
Από την δεκαετία του 1910 και μετά, με εκκίνηση την πρωτομαγιά, εμφανίστηκε στις μεγάλες πόλεις της Ελλάδας, η γιορτή των <em>Ανθεστηρίων</em> («εορτή των ανθέων· της ανοίξεως κατά την πρωτομαγιάν») όπου νεαρές κοπέλες που ξεκίναγαν από το Ζάππειο Μέγαρο, στην Αθήνα, μοίραζαν άνθη και πούλαγαν δωράκια με μικρό αντίτιμο με σκοπό να μαζευτούν χρήματα για φιλανθρωπικούς σκοπούς. Για να μαζευτεί κόσμος, οι κοπέλες του Λυκείου Ελληνίδων χόρευαν παραδοσιακούς χορούς.<br><br>

Τα έσοδα του 1911 χρησιμοποιήθηκαν <em>"δια τας σχολικάς εξοχάς των μαθητών και μαθητριών"</em> των Δημοτικών σχολείων. Μια αποπεράτωση, δηλαδή, ενός κτιρίου στην Βουλιαγμένη για να κάνουν διακοπές τα παιδιά του δημοτικού.<br><br>

Στις εφημερίδες της εποχής διαβάζουμε: <em>«Στολισμένες κοπέλες του Λυκείου των Ελληνίδων, χόρεψαν όλους τους γνωστούς παραδοσιακούς χορούς. Δεκάδες ήταν τα κείμενα για το κοσμικό αυτό γεγονός από τις ελληνικές εφημερίδες. [...] Στο Δημοτικό Θέατρο (5.05.1911) με την υψηλή εποπτεία της Καλλιρόης Παρρέν, έγινε επίδειξη όλων των γνωστών ελληνικών χορών (καλαματιανός, τσάμικος, σμυρνιός, τράτα, πεντοζάλι, σούστα)».</em><br><br> 

Αυτό όμως που έκανε εντύπωση ήταν ο "νησιώτικος" χορός. Μεταφέρουμε κάποια αποσπάσματα: <em>«Τον είδετε τον νησιώτικον μπάλλον; Αν δεν τον είδετε, εχάσατε οριστικώς, μίαν επιτυχίαν. Είναι ειδύλλιον χωρίς λόγια –όπως η Βενετσιάνικη βαρκαρόλα του Μένδελσον– είναι ιστορία ερώτος σιωπηλή, είναι ολόκληρος ραψωδία, εις την οποίαν η γλώσσα δεν φλυαρεί δια να λέγει ανοησίες, αλλ' η κίνησις, ο ρυθμός, η χάρις ομιλούν».</em> <font class="pagebodygreen">[Γ. Τσοκόπουλος, Εστία, 2 Μαϊου]</font><br><br>

<em>«Εάν προχθές εγίνετο ψηφοφορία εις το Δημοτικόν θέατρον, υποθέτω ότι από τους διαφόρους Ελληνικούς χορούς, οίτινες επέρασαν ως ωραία όνειρα προ των θεατών, περισσοτέρας ψήφους θα ελάμβανεν ο χορός των Νήσων, ο οποίος δυστυχώς έχει άσχημον όνομα. Οι άλλοι χοροί θα ελάμβανον ψήφους πρωσωπικών –ούτως ειπείν– συμπαθειών και προτιμήσεων, αλλ' ο χορός του Αιγαίου εκτός τούτων, θα ελάμβανε και ψήφους γενικωτέρας σημασίας, ψήφους καθαρώς καλλιτεχνικής εκτιμήσεως, εις την οποίαν δεν υπάρχει η ανάμνησις του τόπου εις τον οποίον εγεννήθημεν, ανάμνησις εις την οποίαν πτερυγίζουν αι πρώται της καρδίας μας συγκινήσεις.</em><br><br>

<em>»Οι άλλοι είναι Ελληνικοί χοροί, χοροί διαφόρων μερών της Ελλάδας· αυτός είναι Ελληνικός, αλλά και κατ' εξοχήν χορός. [...] Αρχίζει από την πρώτην ερωτικήν ανατένισιν και προχωρεί εξελισσόμενος εις τας περιπετείας της αισθηματικής καταδιώξεως. Εκείνος προχωρεί εκείνη φεύγει, αλλά φεύγει κατά τρόπον, ώστε ν' αναδεικνύεται περισσότερον η χάρις ήτις, ως χρυσούν νήμα, σύρει και κρατεί αιχμάλωτον τον ερωτευμένων. Εκείνος, άλλοτε μεν κοκορεύεται και επιδεικνύει την λεβεντιά του, άλλοτε δε γίνεται ταπεινός και όλαι αι κινήσεις του είναι μία ικεσία. Αλλά τα νάζια του θηλυκού είναι ατελείωτα. Όταν εκείνος προχωρεί, εκείνη απομακρύνεται, όταν εκείνος ορμά, εκείνη φεύγει φοβισμένη και ετοίμη να προκαλέσει νέαν επίθεσιν. Αλλ' αυτή η φυγή της, αυτή η πτόησίς της, είναι πρόσκλησις, [...] ενώ απεμακρύνετο το βλέμμα της έλεγε· "αν μπορείς πιάσε με"!</em> <font class="pagebodygreen">["Διαβάτης", Εφημερίς των Κυριών 5.04-15.05.1911 #1004-5, σ. 1603]</font><br><br>

Ο χορός μπάλος έκανε τέτοια εντύπωση στον κόσμο που δεν καταγόταν από τις Κυκλάδες, που πολλοί αναφέρθηκαν και τον ξεχώρισαν από τους υπόλοιπους: <em>«Εχορεύθησαν –καθένας ιδιαιτέρως πλαστικός– ο Χειμαριώτικος, ο χορός του Ζαλόγγου, η Τράτα, ο Μπάλος, το μαύρο γεμενί, το Νεραντζοφίλημα, ο Κουλουριώτικος, ο συρτός Καλαματιανός, ο πηδικτός Μεγάρων, ο Πεντοζάλης, ο Σμυρνιός, η Σούστα [...] αλλά τα πρωτεία τα είχεν ο Μπάλλος, ο αθάνατος νησιώτικος χορός, αυτός ο χορευτικός διάλογος. Le grand prix εις αυτόν, ήτον η δεσποινίς Ηλέκτρα Παπαγεωργακοπούλου. Εθαυμάσθη. Είναι το μέγιστον τάλαντον που ανέδειξεν η εργασία του Λυκείου. "Η κόρη αυτή", έγραφε την επομένην Αθηναίος χρονογράφος, "είναι ιλιγγιώδης βιρτουοζιτέ. Η τελειώτης δι' αυτήν είναι φυσική κίνησις. Γίνεται ανάγλυφον, όπως εμείς βαδίζομεν ή καθήμεθα"».</em> <font class="pagebodygreen">[Άχορος Θεατής σ. 1635]</font><br><br>

<strong>Εκκλησία και χορός</strong><br>
Tα παλιά χρόνια οι κάτοικοι του νησιού εορτάζαν εστις καθέδρες των πόλεων και των χωριών, αλλά και στα εκατοντάδες εξωκλήσια που είναι διασκορπισμένα σε όλα τα μέρη του νησιού όσο σε κανένα άλο μέρος... <font class="pagebodygreen">[Στέφανος Ν. Δελατόλας, 1996]</font> Σήμερα όμως, οι εορτές περιορίζονται στο θρησκευτικό κυρίως μέρος, με ελάχιστες εξαιρέσεις, ενώ παλαιότερα, συνοδεύονταν και από διασκεδάσεις, χορούς, τραγούδια, που άρχιζαν από το βράδυ της Παραμονής και συνεχίζονταν μέχρι το πρωί της επόμενης ημέρας.<br><br>

Φυσικά, 40 ημέρες πριν το Πάσχα οι χαρές έπαυαν. Από την Σαρακοστή, τα καφενεία ήταν ανοιχτά  για να μπορεί να πάει ο κόσμος, αλλά δεν επιτρεπόταν να χορέψει κανείς. Στις «Εντολές» της Ορθόδοξης Εκκλησίας διαβάζουμε: <em>«Να μην κάμνωμεν γάμους και χαράς εις τους περιορισμένους καιρούς (δηλαδή, από της πρώτης Κυριακής ήτις είναι πλησιεστέρα της εορτής του αγίου Ανδρέου, μέχρι των Θεοφανίων, και από της πρώτης ημέρας της Τεσσαρακοστής μέχρι της Κυριακής του Θωμά). Έκαμα τίποτε εναντίον ταύτης της εντολής; Παρεδόθην εις σανδαλοποιάς διασκεδάσεις, χορούς (μπάλους) κατά το διάστημα της αγίας Τεσσαρακοστής;»</em><br><br>

Από το Πάσχα και μετά ξανάρχιζαν οι διασκεδάσεις. Μετά την Εκκλησία τραπέζια, χαρές, χοροί, τραγούδια, μεγάλο πανηγύρι σε όλο το χωριό. Τα πανηγύρια τα περίμεναν οι κάτοικοι με μεγάλη προσμονή, και ο μπάλος δεν έλειπε ποτέ! Στη Βωλάξ, εκτός φυσικά από την Πέμπτη μετά το Πάσχα που γιορτάζεται το ξακουστό πλέον πανηγύρι της Καλαμάν, το χωριό γιορτάζει, εν χορδαίς και οργάνοις, την Γέννεση της Θεοτόκου, στις 8 Σεπτεμβρίου, λόγω της ονομασίας της ενορίας του. <br><br>

Η εβδομαδιαία εφημερίδα "Τήνος" έγραφε σε φύλλο της, πριν από 134 ολόκληρα χρόνια: <em>«Αύριο (σσ. Κυριακή 27 του μηνός με το παλαιό ημερολόγιο) στα χωριά Καρδιανή του δήμου Πανορμιτών και Βωλάξ του δήμου Σωσθενείων οι Καθολικοί (που ακολουθούν το νέο) πανηγυρίζουν την εορτή του Γενεσίου της Θεοτόκου. Μετά της συνήθους λαμπρότητος ετελέσθησαν την ημέραν ταύτην αι εορταί [...]».</em> <font class="pagebodygreen">[φ.38, 26.08.1878]</font><br><br>

Ο εορτασμός της θρησκευτικής αυτής γιορτής κατέληγε –όπως πάντα– σε κοινό τόπο γεμάτο φαγητά, άφθονο ρακί, εξαντλητικούς χορούς και πολλές πολλές ευχές... 
</p></td></tr>

<tr><td><p class="epilogos">
<b>Ιρανόν,</b>23.02.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>


<tr><td><p class="pagetitle">Στίχοι και τραγούδια για το χωριό μας</p></td></tr>
 <tr><td><p class="prologos">Αναφερθήκαμε ειδικά σε μανέδες και νησιώτικα τραγούδια σε προηγούμενο άρθρο μας. Ένα σύνηθες φαινόμενο, που το βλέπουμε συχνά στις Κρητικές μαντινάδες, είναι να εκτελούνται τραγούδια στην ίδια μελωδία με διαφορετικούς, όμως, στίχους. Με αφορμή, λοιπόν, τους στίχους που γράφτηκαν για την... Βωλάξ, κάνουμε μια μικρή αναδρομή σε αυτό το θέμα.</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/StixoiTragoudia.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Υπάρχουν κάποια τραγούδια που δεν έχουν δικούς τους στίχους. Αν θεωρούμε ότι τραγούδι είναι συγκεκριμένοι στίχοι και συγκεκριμένη μουσική, τότε αυτά δεν είναι τραγούδια. Είναι απλώς σκοποί, όπως γράφει ο Pepe. Το «Χορέψετε, χορέψετε», για παράδειγμα, πολλά μουρμούρικα ρεμπέτικα, δεκάδες συρτά, ταμπαχανιώτικα, δεν έχουν δικούς τους στίχους.<br><br> 

Ο Pepe συνεχίζει: «Αυτή η παράδοση γεννήθηκε και καλλιεργήθηκε κυρίως στο Αιγαίο. Συνδέεται άμεσα με την ομοιοκαταληξία, που αποτελεί ευρωπαϊκή επιρροή και φυσικά πρωτομπήκε στην ελληνική στιχουργική στα μέρη που είχαν φραγκοκρατία ή ενετοκρατία. Έφτασε και στα στεριανά μέρη, αλλά χωρίς ποτέ να αποκτήσει τόση διάδοση. Αντίθετα, στα νησιά και τα μικρασιατικά παράλια και ιδίως στα αστικά κέντρα έφτασε σε σημείο να περιορίσει και σχεδόν να εκτοπίσει την παλιότερη παράδοση του πολύστιχου τραγουδιού.<br><br>

»Τα πολύστιχα από την πλευρά τους, είναι δύσκολα τραγούδια: είναι μακροσκελή, απαιτούν μνήμη από τον τραγουδιστή, υπομονή από τον ακροατή, χρόνο από το δίσκο, είναι βαρετά για τους οργανοπαίχτες που πρέπει να παίξουν 500 φορές την ίδια στροφή. Όπου δεν εγκαταλείφθηκαν συνολικά ως είδος, περιορίστηκαν σε λίγους πρώτους στίχους (π.χ. πάντα ήθελα να μάθω τι στο διάβολο γίνεται στου Παπαλάμπρου την αυλή, αλλά κανείς ποτέ δεν εδέησε να μου το αποκαλύψει) ή υποχώρησαν πλην ολίγων που ήταν εξαρχής πιο σύντομα και πιο εύπεπτα».<br><br>

Το γνωστό νησιώτικο παραδοσιακό τραγούδι «Ντάρι-ντάρι» ήταν στην πραγματικότητα μια  "πατινάδα" (αγαιοπελαγίτικη καντάδα). Το τραγούδι αυτό ξεκίνησε από την Απείρανθο της Νάξου, γι' αυτό ορθότερα λεγόταν «Απειραθίτικη Πατινάδα». Ο σκοπός του τραγουδιού ήταν πιο αργός και τον τραγούδαγαν ο νέοι στις κοπελιές προσθέτοντας σταδιακά και δικούς τους στίχους, ώσπου, στο τέλος έφτασε να γίνει πολύστιχο τραγούδι (άσχετα, αν στις νεώτερες εκτελέσεις [Ειρήνης Κονιτοπούλου, Πάριου (1982), Νάνας Μούσκουρη – Έλενας Παπαρίζου (2011], γνωρίζουμε μόνο τους τρεις πρώτους στίχους και το ρεφρέν. <br><br>

Τα διάφορα μουσικά παραδοσιακά συγκροτήματα που έδιναν συναυλίες στο θέατρο του χωριού, ή τραγουδούσαν στους ετήσιους χωρούς του Συλλόγου, έφτιαχναν και αυτά τραγούδια που τον τραγουδούσαν στον ρυθμό του «Ντάρι-Ντάρι». Το παρακάτω τραγουδήθηκε στην τελευταία εκδήλωση του καλοκαιριού, την σεζόν του 2006, και όπως λέχθηκε: <em>«γράφτηκε ειδικά για το χωριό –από τους φίλους σας από την Σύρο– αφιερωμένο στο Σύλλογο της Βωλάξ και στον Πρόεδρό του»:</em><br><br>

Παίξε ζαμπούνα δυνατά<br>
Και συ ντουπί γεμάτα<br>
Να πούμε για τον Σύλλογο <br>
δυο όμορφα λογάκια.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;<em>Ντάρι ντάρι, ντάρι ντάρι, όλο το χωριό γιορτάζει.<br>
	&nbsp;&nbsp;&nbsp;&nbsp;&nbsp;&nbsp;&nbsp;Ντάρι ντάρι, ντάρι ντάρι, κι έχουμε χαρά μεγάλη.</em><br><br>

Στο Σύλλογο πού 'χει η Βωλάξ<br>
θέλω κάτι να πούμε:<br>
Να είναι πάντοτε καλά<br>
Και όμορφα να γλεντούνε!<br><br>

Τον Πρόεδρο που έχετε <br>
της Τήνου το καμάρι<br>
πάντα να τον στηρίζετε, <br>
σας το ζητώ με χάρη.<br><br>

Τήνο μου όμορφο νησί <br>
και ανεμοδαρμένο,<br>
έχεις εδώ την Παναγιά,<br>
και είσαι ευλογημένο<br><br>

'Εχεις πάρα πολλά χωριά<br>
μέσα στην αγκαλιά σου.<br>
Το Εξώμβουργο και η Βωλάξ<br>
Είναι το καύχημά σου!<br><br>

Γεια και χαρά σου Πρόεδρε!<br>
Να ζήσεις χίλια χρόνια!<br>
Να χαίρεσαι να τραγουδάς,<br>
και μην εβάζεις έννοια.<br><br>

Στον ίδιο σκοπό της  «Απειραθίτικης Πατινάδας» είχε δημιουργηθεί και το παρακάτω, πάλι απο μουσική παράσταση στο θέατρο του χωριού (τέλη δεκαετίας '90):<br><br>

Πάμε στη Τήνο βρε παιδιά, τους Τηνιακούς να βρούμε.<br>
Εκεί καημούς να πνίξουμε, μαζί τους σα γλεντούμε.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;<em>Πάμε πάμε, πάμε πάμε, πάντοτε καλά περνάμε.<br>
	&nbsp;&nbsp;&nbsp;&nbsp;&nbsp;&nbsp;&nbsp;Πάντοτε καλά περνάμε στο Βωλάξ όταν θα πάμε.</em><br><br>

Πάμε να δούμε τα χωριά, στολίδια μεσ' στη φύση.<br>
περιστεριώνες κέντημα, ξωκλήσια με τη δύση.<br><br>

Ας πάμε πρώτα στο Βωλάξ, γνωστό στην οικουμένη.<br>
Που 'ναι οι βράχοι στρογγυλοί, στον κόσμο ξακουσμένοι.<br><br>

Θα βρουμ' ανθρώπους με καρδιά, πολύ αγαπημένους.<br>
Που διακεδάζουν όμορφα, παρέα με τους ξένους.<br><br>

Φτάνουν τα λόγια βρε παιδιά, το γλέντι περιμένει<br>
Όλοι να μπείτε στο χορό, γνωστοί· μαζί και ξένοι.<br><br>

Μπράβο σας βρε Βωλαξιανοί, λεβέντες είστε όλοι.<br>
Που το μικρό σας το χωριό, έγινε περιβόλι!<br><br>

Τα παλιά τα χρόνια, οι καλύτεροι στιχοπλόκοι των χωριών έφτιαχναν (δίστιχα, κυρίως) ποιηματάκια και τα απήγγειλαν στα σημαντικά γεγονότα, κυρίως στους γάμους. Ο πρόσφατος εφημέριος του χωριού, π. Ρόκκος Ψάλτης, έχει σώσει κάποια από αυτά που έφτιαξε ο βωλακίτης Δον Γιώργης Φυρίγος πίσω στα 1922! <br><br>

«Την παράδοση του δίστιχου τη συνέχισαν και οι ρεμπέτες. Στην ουσία τα πιο παλιά ρεμπέτικα δεν είναι ένα καινούργιο για την εποχή τους είδος τραγουδιού. Άνθρωποι που είχαν ζωντανή από το χωριό τους τη συνήθεια να εκφράζονται μ' αυτό τον τρόπο, συνέχισαν και στην πόλη, όπου είχαν έρθει ως εργάτες ή πρόσφυγες και εξέφραζαν τους καινούργιους καημούς τους με τον παλιό τρόπο, ανταλλάσσοντας μεταξύ τους δίστιχα» <font class="pagebodygreen">[Pepe, The Rembetiko Forum, 18.12.2010]</font><br><br>

Το παιχνίδι αυτό με τις ανταλλαγές στίχων στους μανέδες μας το μεταφέρει ο π. Ρόκκος: «Ο αλησμόνητος Γιώργης ο Αλοίμονος, ο βιολιτζής και λαϊκός ποιητής, ήταν πάντα περιζήτητος στους γάμους. Ήταν ξακουστός για τους ωραίους αμανέδες που συνέθετε. Όταν τύχαινε δε, να βρίσκεται παρέα με τον Δον Γιώργη στο γεύμα του γάμου παράβγαιναν ποιος θα πει τους καλύτερους στίχους. Στο γάμο του Τζοάννε του Καμινού, από την Περάστρα, μετά από ένα ωραίο στίχο του Δον Γιώργη, ο Αλοίμονος γεμάτος θαυμασμό, και δείχνοντας την κεφαλή του Δον Γιώργη για να τον πειράξει, του απευθύνει με δυνατή  φωνή αυτό τον αμανέ:<br><br>

&nbsp;&nbsp;&nbsp;&nbsp;&nbsp;&nbsp;&nbsp;Αμάν! Το χωριουδάκι το μικρό, που είναι μες τα γκρέμνα (σσ. Βωλάξ) <br>
	&nbsp;&nbsp;&nbsp;&nbsp;&nbsp;&nbsp;&nbsp;Αμάν! που είναι μες στα γκρέμνα!<br>
	&nbsp;&nbsp;&nbsp;&nbsp;&nbsp;&nbsp;&nbsp;Δεν το περίμενα ποτέ να βγάλει τέτοιο πνεύμα!<br><br>

Ο Δον Γιώργης χωρίς να χάσει καιρό του απαντά:<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Η κηφαλή μ’  δεν έν’ γκρεμνός, μα είναι  νους και λογισμός.<br>
	&nbsp;&nbsp;&nbsp;&nbsp;&nbsp;&nbsp;&nbsp;Χωρίς φωνές, χωρίς μιλιά, το πνεύμα της λογιάζει<br>
	&nbsp;&nbsp;&nbsp;&nbsp;&nbsp;&nbsp;&nbsp;και όσο παίζουν τα βιολιά, αμέσως τα σχεδιάζει.<br><br>

Ο Αλοίμονος έμεινε άναυδος. Ο Δον Γιώργης βλέποντας την αμηχανία του, σκύβει λίγο την κεφαλή του και κοιτάζοντάς τον πάνω από τα γυαλιά του, συνέχισε:<br><br>

&nbsp;&nbsp;&nbsp;&nbsp;&nbsp;&nbsp;&nbsp;Αλοίμονε, Αλοίμονε, τραγούδια αν θες να φτιάξεις, <br>
&nbsp;&nbsp;&nbsp;&nbsp;&nbsp;&nbsp;&nbsp;να πάρεις πένα και χαρτί, να λέω 'γω να γράφεις!» </em><font class="pagebodygreen">[Τηνιακά Μηνύματα φ. 191 Αύγουστος 1995]</font><br><br>


</p></td></tr>
 <tr><td style="padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/NikosV.jpg" border="0"></td></tr></table></td></tr>
 <tr><td style="padding-left:25px;"><p class="lezantes">Xορός από τον Νικόλαο Βίδο του Γεωργίου (1951-2012). </td></tr>

<tr><td><p class="pagebody">

Στις αρχές της δεκαετίας του '90 το χωριό είχε πραγματικά αναγεννηθεί. Ο δραστήριος Σύλλογος και οι επιστροφή αρκετών από τους κατοίκους του «έσωσε το χωριό από τον αφανισμό». Η Ρόζα Φυρίγου Καταρτζή, τον Αύγουστο του 1994, έγραψε και ανέγνωσε ένα 10στιχο ποίημα στον χορό του Συλλόγου στη νέα (και μόνη, τότε) ταβέρνα του χωριού. Το μουσικό συγκρότημα, παράλληλα, έπαιζε μια κεφάτη μουσική υπόκρουση στον ρυθμό του νησιώτικου «Σάλα, σάλα». Όμως, οι στίχοι αυτοί δεν τραγουδήθηκαν αλλά διαβάστηκαν επάνω στην μουσική:<br><br>

Καλώς ορίσαμε εις το φιλόξενο μικρό χωριό,<br>
γνωστοί και φίλοι· συγγενείς· μικροί, μεγάλοι.<br>
Απόψε δίνουμε τον πρώτο μας χορό<br>
και η συγκίνηση σε όλους μας μεγάλη.<br><br>

Πριν λίγα χρόνια στην γαλήνια ερημιά<br>
Ένιωθες τούτο το χωριό ν' αργοπεθαίνει.<br>
Φωνές δεν άκουγες από μικρά παιδιά<br>
κι οι λίγοι κάτοικοι βουβοί και κουρασμένοι.<br><br>

Μα η προστάτιδά μας: η Κυρά η Καλαμάν<br>
Που είχε σώσει απ' τους Τούρκους το χωριό της<br>
Ποτέ δεν θ' άφηνε να πάψουν να μιλάν,<br>
να γίν' ερείπιο το θαύμα το δικό της. <br><br>

Και αποφάσισε να σώσει το χωριό·<br>
έδωσε φώτιση στα νέα τα παιδιά του.<br>
Να ζωντανέψει και ν' ανθήσει, πάλι εδώ,<br>
όλ' η ιστορία και η δόξα η παλιά του! <br><br>

Και ξανακτίστηκαν τα ερείπια τα παλιά, <br>
γίναν καινούργια κ' ήρθε πάλι η ζωντάνια.<br>
Τα γεροντάκια ζωντανέψανε ξανά<br>
και βλέπουν τώρα το χωριό με περηφάνια. <br><br>

Και απόψε όλοι, στο κουνούργιο πια χωριό<br>
και στην ταβέρνα του Καρύδα την μοντέρνα<br>
συγκεντρωθήκαμε να κάνουμε χορό<br>
όλοι αδέρφια του χωριού, αγαπημένα. <br><br>

Φύγαν πολλοί, μα οι ψυχές από ψηλά <br>
πάντα θα βλέπουν και θα στέλνουν την ευχή τους<br>
σ' αυτούς που φρόντισαν να μείνουν ζωντανά<br>
αυτά τα χώματα, που δώσαν τη ζωή τους. <br><br>

Εύγε στον Σύλλογο, τα λόγια είν' φτωχά<br>
για όσα πρόσφεραν θυσίες· μέχρι αίμα<br>
όμως τα έργα είναι εμπρός μας φανερά<br>
της Καλαμάν καινούργιο θαύμα, ακόμα ένα! <br><br>

Και να το θαύμα, τώρα, εμπρός μας φανερό<br>
κάντε μια βόλτα γύρω σ' όλο το χωριό μας<br>
πόσο ομόρφυνε και είναι ζωντανό<br>
ευχαριστούμε Καλαμάν και Σύλλογό μας. <br><br>

Ποτέ μικρή Βωλάξ δεν θα χαθείς,<br>
γύρω τα βράχια σου θα στέκονται αιώνες.<br>
Θαύμα της φύσης, έργο σπάνιο της γης<br>
γίγαντες γκρίζοι του χωριού μας οι κολώνες. 

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jimel,</b> 1.02.2012</p></td></tr>


 <tr><td>
 <p class="prologos"><font class="pagetitlesm" >Τα τραγούδια στο χωριό (1821-1940)</p></td></tr>
 <tr><td><p class="prologos">Από τις πρώτες πρωινές ώρες στα χωράφια και στα ζώα μέχρι το βαθύ απόγευμα οι κάτοικοι του χωριού 
 δούλευαν ασταμάτητα. Μερικές φορές –κυρίως τον χειμώνα– φτιάχνοντας καλάθια και για να μη νιώθουν μοναξιά, τραγούδαγαν 
 «για να περάσει η ώρα». Το καλοκαίρι όμως, που έβγαινε το γλυκό φεγγάρι, οι οικογένειες μεταξύ τους, οι παρέες με το ρακάκι τους 
 και οι νέοι για τις κοπέλες του χωριού τραγούδαγαν και πέρναγαν πολύ όμορφα...</p></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Grammofwno.gif" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Η βωλακίτικη κοινωνία ήταν σχετικά εσωστρεφής. Έτσι, το τραγούδι (δεν θα αναφερθούμε σ' συτό το άρθρο για τα εκκλησιαστικά λατινικά 
άσματα που έψαλλαν οι κάτοικοι στην εκκλησία) και οι χοροί συνδέονταν με την κοινωνική και πολιτισμική αναπαραγωγή τους. Το χωρίς όργανα 
τραγούδι αποτελούσε μέρος της διαδικασίας καταξίωσης, αποδοχής αλλά και μύησης στο αξιακό τους σύστημα. Σ' αυτό αποσκοπούσε η υποχρέωση 
όλων να λάβουν μέρος στο τραγούδι. Αν κάποιος δεν τραγούδαγε του έλεγαν: «Γιατί δεν τραγουδάς; Τι έχεις;» ή τον παρότρυναν να τραγουδήσει 
και αυτός («Άντε ρε Μάρκο!»)<br><br>

<strong>Η μουσική ζωή στο νέο Ελληνικό κράτος</strong><br><br> 

Στο χωριό δεν υπήρχε κανένα μουσικό όργανο μέχρι και το τέλος του δεύτερου Παγκοσμίου Πολέμου. Μόνο στα διάφορα πανηγύρια, 
στις σημαντικές γιορτές του έτους, στις απόκριες και στους γάμους ερχόντουσαν κάποιοι βιολιστές και λαουτιέρηδες από τις γύρω περιοχές. 
Αν ξεκινήσουμε από πιο παλιά για να δούμε ότι στα αστικά κέντρα της Ελλάδας, δεν υπήρχε πλήθος μουσικών οργάνων. <br><br>

Ένα μικρό χρονικό-αναδρομή για τα πρώτα χρόνια μετά το 1821 και την τότε πρωτεύουσα της χώρας, το Ναύπλιο, μας δίνει ο Γ. Β. 
Τσονόπουλος: <em>«Ευρισκόμεθα εις τα πρώτα έτη της εθνικής αποκαταστάσεως. Οι Τούρκοι απήλθον της Ελλάδος και το έθνος [...] καταρτίζεται 
ήδη εις μικράς κοινωνίας. [...] Η πρώτη τοιαύτη κοινωνία επήχθη εις το Ναύπλιον πέριξ της προσωρινής αντιβασιλείας και κατόπιν 
της πρώτης Αυλής. Δεν είναι ακριβώς γνωστόν, αλλά δεν χρειάζεται και πολλή μαντική δύναμις διά να μαντεύση τις, ποία ήτο η μουσική 
ανάπτυξις των χρόνων εκείνων. Οι ραγιάδες δεν έψαλλον ποτέ και η μουσική εν γένει ήτο δικαίωμα και απόλαυσις των δεσποτών. [...]
 Μετά την απελευθέρωσιν επεκράτει ακόμη το βαρύ και συρτόν και αποχαυνωτικόν άσμα του τούρκου δυνάστου. Εις τον άχαριν και άκομψον 
 ήχον του ετονίσθησαν και τα πρώτα λυρικά τραγούδια του ελευθέρου ήδη λαού. Προ ολίγων ετών ήκουσα εις το Ναύπλιον εκατοντούτη 
 γέροντα (σσ. συνεπώς γεννημένος πριν τον απελευθερωτικό αγώνα) ψάλλοντα έν άσμα της εποχής του, το οποίον μολονότι διά των λέξεων 
 ηξίου να κεντήση την ευθυμίαν, διά του ήχου έφερε τα δάκρυα εις τους οφθαλμούς. Του άσματος εκείνου ενθυμούμαι την πρώτην στροφήν: 
 Άνοιξε αμάν / άνοιξε κουζούμ / άνοιξε βαρελάκι. Λυπούμαι δε ότι δεν δύναμαι εδώ να αναπαραστήσω και την μουσικήν του [...]. Εις 
 το Ναύπλιον εγένοντο αι πρώται εκτελέσεις μουσικής, εις οικίας εννοείται. Τρία βιολιά είχε τότε όλη η πόλις, αυτά δε, με έν ή 
 δύο ακόμη, τα οποία υπήρχον εις τας Πάτρας, ησαν τότε ολόκληρος η μουσική οργανική αποθήκη της Ελλάδος. Διεσώζετο όμως, μέχρι 
 εσχάτων εν Ναυπλίω γέρων τις, ο οποίος με μίαν λύραν πεντάχορδον, κρητικής κατασκευής και μη τελειοποιημένην, ήτο η γενική ορχήστρα 
 του Ναυπλίου, η απαραίτητος δια πάσαν διασκέδασιν, δια τους γάμους, δια τας βαπτίσεις, δια τας εσπερίδας, δια τους χορούς».
</em><br><br>

Η τελική επιλογή της Αθήνας ως πρωτεύουσας του νέου κράτους (1834) μετέφερε εκεί την μουσική κίνηση αλλά και στο επίνειο του Πειραιά. 
Στη νέα πρωτεύουσα, την κατεστραμμένη κατά τη διάρκεια του απελευθερωτικού αγώνα, δεν υπήρχε ούτε ένα μουσικό όργανο. 
<font class="pagebodygreen">[Παναγιώτης Κουνάδης, Τα ρεμπέτικα - Ένα ταξίδι στο λαϊκό αστικό τραγούδι των Ελλήνων, τόμος 4, 2010]</font> 
Το 1838 δημιουργείται 
από Βαυαρούς το πρώτο μουσικό στέκι στην Ιερά οδό, το εξοχικό καφενείο-μπυραρία που ονομαζόταν Το Πράσινο Δεντρί. Αυτοσχέδιες 
μουσικές ομάδες Βαυαρών έπαιζαν εκεί γνωστά κομμάτια της πατρίδας τους ενώ, ο Όθωνας έφερε μαζί του εξαρχής δύο στρατιωτικές 
μπάντες, του πεζικού και του ιππικού. <br><br>

Οι κάτοικοι της πρωτεύουσας είχαν μεγαλώσει με τα δημοτικά ηρωικά τραγούδια και αυτά τραγουδούσαν τις πρώτες δεκαετίες της νέας 
περιόδου. Εκτός αυτών, το μόνο άλλο είδος που αντηχούσε ήταν ο αμανές:<br><br>

«Ο πλήρης μεν πάθους, αλλά μονότονος "αμανές", ο επί σεράν αιώνων μιάνας την ατμόσφαιραν της Ελλάδος και αποδιώξας και διαφθείρας 
την γνησίαν Ελληνικήν μουσικήν, είχε προσηλυτίσει πολλούς εκ των Ελλήνων. [...] Η ευρωπαϊκή μουσική, η μουσική της μελωδίας και 
της αρμονίας, δεν ηκούετο πουθενά» <font class="pagebodygreen">[Θεόδωρος Συναδινός, Ιστορία της Νεοελληνικής μουσικής 1824-1919, 
σελ. 5]</font><br><br>

Ενδιαφέρουσα πηγή πληροφοριών για την περίοδο εκείνη αποτελούν και τα μουσικά όργανα που χρησιμοποιούνταν. Εντοπίζονται σε 
κείμενα και γκραβούρες, ξεκινώντας από το Ελληνόπουλο των νησιών του Αρχιπελάγους που παίζει ταμπουρά 
<font class="pagebodygreen">[γκραβούρα από γαλλικό βιβλίο, 1714]</font><br><br>

<strong>Η μουσική στην Τήνο</strong><br><br>

Ο εθνολόγος Αλέκος Φλωράκης πιστεύει ότι επειδή η Τήνος για τρακόσια χρόνια δε βρισκόταν κάτω από τον τουρκικό ζυγό είχε η 
μουσική της ευρωπαϊκές επιρροές. Όμως, μια κοινωνία που υποδεχόταν πολλούς πολιτισμούς και είχε ανοιχτή επαφή δια θαλάσσης με την 
Πόλη, την Σμύρνη και γενικότερα με την καθ' ημάς Ανατολή είχαν σαν αποτέλεσμα την μεγάλη αποδοχή και αγάπη προς τα τραγούδια 
ανατολίτικου ύφους και τον αμανέ ειδικότερα, πόσω δε μετά την αθρόα εισροή προσφύγων το 1922.<br><br>

Ο Αντρίκος και ο Κακάλας ήταν από αυτούς που τους άρεσαν και τραγουδούσαν με επιτυχία μανέδες στη Βωλάξ. Γνωστός περιπλανόμενος 
καλλιτέχνης ήταν και ο γερο-Καλιούπας (από τον Φαλατάδο;) ο οποίος γνώριζε βιολί και τραγούδαγε με την βροντερή φωνή του 
επιτυχημένους αμανέδες της εποχής.<br><br>

Στα μέσα της δεκαετίας του 1880 το φαινόμενο παίρνει ευρείες διαστάσεις και ως τα τέλη του αιώνα υπάρχει πλήρης επικράτηση αυτού 
του είδους. Ο Γεώργιος Δροσίνης γράφει στο άρθρο του "Τρεις μέρες εν Τήνω", <font class="pagebodygreen">[εφ. Εστία, 1883]</font> για τα μουσικά δρώμενα στα καφέ 
αμάν της Τήνου:<br><br>

<em>«Οι άνδρες ροφώσι μακαρίως ναργιλέν, και μόνον επί μιας τραπέζης φαίνεται αποστίλβων εντός ποτηρίων ο ερυθρός οίνος της Τήνου, 
θαυμάσιος δια το άρωμα αυτού, βαρύνων όμως τον νουν ως οινόπνευμα. Περί την τράπεζα ταύτην κάθηνται δέκα άνθρωποι, εν οις δύο μουσικοί, 
ο μεν βιολιντζής ο δε λαγουτιέρης ανακρούοντες ανατολικήν μελωδίαν. Εξομολογούμαι την μουσικήν μου αμαθίαν, ουδενός μουσικού συνθέτου 
την αρμονικήν γλώσσαν εννοώ και αισθάνομαι τόσον, όσον τας ηδυπαθείς, τας μαλθακάς εκείνας ανατολικάς μελωδίας, αίτινες μονοτόνως 
κελαρύζουσαι επί των γλυκυτάτων φωνών της έκτης και της έβδομης θέσεως του βιολίου, φαίνονται ως υποδηλούσαι όλα τα απόρρητα των 
ασιατικών σεραγιών: τους ερωτικούς στεναγμούς, τα γλυκύτατα σορμπέτια, τα περιπαθή δάκρυα, τας ευώδεις καπνοσύριγγας και τα μεθυστικά 
φιλήματα των Ουρί. Και μάλιστα όταν ο εμπειρικός καλλιτέχνης, ο βιολιντζής αυτός, σύρων το τόξον επί των χορδών εν αμιμήτω τέχνη 
[...] αναδίδει ήχους υποτρέμοντας ως φθόγγους υπερτάτου πάθους, αισθάνομαι αυτούς δίκην οξυτάτων αιχμών εισχωρούντας εν τη καρδία και 
μεταδίδοντας εκεί ισχυρόν το ρίγημα της συγκινήσεως και της μέθης...»
</em><br><br>

<strong>Tα ρεμπέτικα</strong><br><br>

Ο αμανές ήταν ζυμωμένος μέσα στις λαϊκές τάξεις γιατί τα δίστιχα των μανέδων αποτελούσαν, στη συντριπτική τους πλειονότητα, 
κραυγές απόγνωσης και πάθους, όχι μόνο ερωτικές αλλά και προερχόμενες από τις δύσκολες –έως άθλιες– συνθήκες ζωής. Πολλοί 
τραγουδιστές που πέρασαν ή γεννήθηκαν [1] στη Τήνο ασχολήθηκαν με το τραγούδι που σήμερα το ονομάζουμε ευρύτερα ως ρεμπέτικο. <br><br>

Δύο σημαντικοί ρεμπέτικοι δίσκοι 78 στροφών, των αρχών της δεκαετίας του '30, βρίσκουμε σε σπίτι του χωριού:
</p></td></tr>

<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;">
<a class="videolink" href="MOYS_Eleni Elenara Mou.mp3">Eλένη, Ελενάρα μου (από δίσκο 78 rpm)</a></p></td></tr>
<tr><td><p class="pagebody">
α. Ελένη Ελενάρα μου (Pathe X-80155), 1930<br>
Σύνθεση: Αντώνης Νταλγκάς (Διαμαντίδης) / Ερμηνεία: Γρηγόρης Ασίκης<br>
Ένα τραγούδι που είχε 5 εκτελέσεις μέσα στη δεκαετία, δείγμα ότι είχε μεγάλη επιτυχία. Στο τέλος του τραγουδιού ακούγεται ένας όμορφος μανές:<br><br> 

	&nbsp;&nbsp;&nbsp;&nbsp;&nbsp;&nbsp;&nbsp;<em>[...]<br>
	&nbsp;&nbsp;&nbsp;&nbsp;&nbsp;&nbsp;&nbsp;Τη μάνα σου τη μάισσα<br>
	&nbsp;&nbsp;&nbsp;&nbsp;&nbsp;&nbsp;&nbsp;θα 'ρθω να την μεθύσω,<br>
	&nbsp;&nbsp;&nbsp;&nbsp;&nbsp;&nbsp;&nbsp;να πέσει ν' αποκοιμηθεί<br>
	&nbsp;&nbsp;&nbsp;&nbsp;&nbsp;&nbsp;&nbsp;να σε γλυκοφιλήσω.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Για να σου πω τον πόνο μου<br>
	&nbsp;&nbsp;&nbsp;&nbsp;&nbsp;&nbsp;&nbsp;Ελένη ζηλεμένη μου<br>
	&nbsp;&nbsp;&nbsp;&nbsp;&nbsp;&nbsp;&nbsp;πο' 'χω στα σωθικά μου<br>
	&nbsp;&nbsp;&nbsp;&nbsp;&nbsp;&nbsp;&nbsp;και καίει την καρδιά μου.<br><br>

</em>Ντερμπεντέρισσα του Ψυρρή (Pathe X-80155), 1930<br>
Σύνθεση: Αντώνης Νταλγκάς (Διαμαντίδης) / Ερμηνεία: Γρηγόρης Ασίκης<br><br>

β. Η νέα χήρα (Odeon Ελλάδος, GA-1574), 1931<br>
Σύνθεση: Ιάκωβος Μοντανάρης / Ερμηνεία: Ρόζα Εσκενάζυ<br>
Ο δεύτερος δίσκος, σε Ελληνική εταιρία, ίσως της κορυφαίας τραγουδίστριας των Ρεμπέτικων, Ρόζας Εσκενάζυ.
</p></td></tr>

<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;">
<a class="videolink" href="MOYS_Kakourga Pethera.mp3">Kακούργα Πεθερά (από δίσκο 78 rpm)</a></p></td></tr>
<tr><td><p class="pagebody">

Κακούργα πεθερά (Odeon Ελλάδος, GA-1574), 1931<br>
Σύνθεση: Ιάκωβος Μοντανάρης / Μουσική: Μάρκος Βαμβακάρης / Ερμηνεία: Ρόζα Εσκενάζυ, Ζαζ. Κασιμάτης<br>
βλ. παρακάτω ιστορία<br><br>

Αναφορές, για εκείνα τα χρόνια, έχουμε και στο διπλανό χωριό του Σκαλάδου από τον π. Ρόκκο. Το μεταφέρουμε για να έχουμε την 
αίσθηση της εποχής: «O Mπάρμπα-Αλέκος, κρατώντας ψηλά ένα μπουκάλι κρασί, έλεγε με το χαρακτηριστικό του χιούμορ: "Ηυτό 
του μπουκάλ' έχ' μέσα τριώ λουγιώ τραγούδια: πάνου-πάνου τραγ΄δάκια, στα μ'σά καντάδις κι κάτου-κάτου αμανέδις!" Ένας, 
μάλιστα, αμανές για το κρασί, που τον έλεγαν με πολύ μεράκι και πολλά "αμάν", ήταν και αυτός: <br><br>

&nbsp;&nbsp;&nbsp;&nbsp;&nbsp;&nbsp;&nbsp;"Αμάν, αμάν! Ένα σκολήκι ψόφιο<br>
&nbsp;&nbsp;&nbsp;&nbsp;&nbsp;&nbsp;&nbsp;το πίνω και με πίνει.<br>
&nbsp;&nbsp;&nbsp;&nbsp;&nbsp;&nbsp;&nbsp;Να το σκοτώσω δεν μπορώ,<br>
&nbsp;&nbsp;&nbsp;&nbsp;&nbsp;&nbsp;&nbsp;Να φύγω δεν μ' αφήνει!<br><br>

&nbsp;&nbsp;&nbsp;&nbsp;&nbsp;&nbsp;&nbsp;Αμάν! Αμάν!"» <br>
<font class="pagebodygreen">[π.Μ. Φώσκολος-π. Ρ. Ψάλτης, Το χωριό και η ενορία Σκαλάδου Τήνου, Αθήνα 2009, σελ. 128]</font><br><br> 



<strong>Τα γραμμόφωνα</strong><br><br>
Είναι προφανές ότι όσο πιο αστική ήταν η κοινωνία τόσο μεγαλύτερες ήταν η ευρωπαϊκές επιρροές. Έτσι, την πρώτη εμφάνιση γραμμοφώνου στις 
Κυκλάδες, την είχαμε στην Σύρο στα τέλη Ιουνίου του 1905: <em>«Από της παρελθούσης εβδομάδος έκαμε την εμφανισίν του εις την πόλιν μας εν 
ωραιότατον και πολύ δυνατόν γραμμόφωνον το οποίο εμφανίζεται μόνον το εσπέρας εν τοις ξενοδοχείοις και μετά εν τη πλατεία. Παίζει 
δε πολλά και πολύ ωραία κομμάτια από μελοδράματα άτινα ευχαριστούσιν τους φιλομούσους Συριανούς μας».</em> Το γραμμόφωνο αυτό είχε τη 
λογική του κατοπινού juke-box. Διάλεγες από τις πλάκες το τραγούδι που σου άρεσε και πλήρωνες για να το ακούσεις: <em>«Το δε δισκάκι 
του πάντοτε είναι πλήρες από πεντάρες».</em>  <font class="pagebodygreen">[Εφ. Ήλιος, 1.07.1905]</font><br><br>

Μέχρι και την δεκαετία του '30, δεν υπήρχε κανένα όργανο στο χωριό που να παράγει μουσική, είτε αυτό ήταν μουσικό όργανο είτε 
γραμμόφωνο. Ραδιόφωνα δεν υπήρχαν ακόμη γιατί δεν είχε φτάσει ο ηλεκτρισμός (η ιδέα του γενικού εξηλεκτρισμού στα <em>Πάνω Μέρη</em> 
γεννήθηκε το 1955, αλλά μόλις στις 6.08.1966 επετεύχθη!) [1] αλλά και λατέρνα δεν θυμάται κανείς χωρικός να πέρασε από τη Βωλάξ.<br><br>

Ο πρώτος που έφερε γραμμόφωνο στα <em>Πάνω Μέρη</em> ήταν, περί το 1930, ο Νικόλαος Βερδάρης από το Καμάρι και ο Νικόλαος Σιγάλας στον 
Κουμάρο.  <font class="pagebodygreen">[Απόστολος Μωραϊτης, Δήμος Σωσθενίου Τήνου, σ. 373]</font> Το πρώτο γραμμόφωνο στο χωριό πρέπει να το είχε ο 
<em>Μπρούνος </em>στα τέλη 
της δεκαετίας του '30 [2] και το οποίο έπαιζε μόνο σε διάφορες γιορτές. Το δεύτερο γραμμόφωνο του χωριού αγοράστηκε το 1943 από τον 
Γιώργο τον <em>Μάγγο </em>από κάποιο συριανό σπίτι, με ανταλλαγή κηπευτικών προϊόντων. <br><br>

Μέσα στον πόλεμο του '40 οι συριανοί αστοί είχαν μεν πλούσια σπίτια με πολλά βιβλία και βαριά έπιπλα, δεν είχαν όμως πρόσβαση 
σε βασικές τροφές για τα προς το ζειν. Η φτώχεια και η ανέχεια τους έκανε να ανταλλάξουν τα βαριά τους έπιπλα για λίγες ντομάτες 
ή όξυνης ποιότητας λάδι...<br><br>

Φυσικά, μαζί με το γραμμόφωνο υπήρχε και μια παρτίδα δίσκων 78 στροφών με μεγάλες επιτυχίες της εποχής, και οι οποίες μας δείχνουν 
την μουσική που άκουγαν –μεταξύ άλλων– οι κάτοικοι του χωριού. <br><br>

Θα μπορούσαμε να πούμε ότι τα τραγούδια που άκουγαν οι κάτοικοι του χωριού (είτε μέσα από τους δίσκους είτε από αυτά που μάθαιναν οι 
ψυχοκόρες από την εποχή που δούλευαν στα καλά σπίτια της Αθήνας και της Πόλης) ήταν όχι τόσο τα λαϊκά αλλά μάλλον της μέσης αστικής 
τάξης σαν αυτά που παιζόντουσαν στα Επτάνησα ή την Σμύρνη. Ο Αρώνης περιγράφει αυτά τα τραγούδια: <em>«Παρμένα ή επηρεασμένα από τη 
μουσική της Ιταλίας και της Μεσευρώπης, ναπολιτάνικα, ρουμάνικα, ουγγαρέζικα. Χαρούμενα και πεταχτά, τα περισσότερα, προσαρμόζονται, 
αισθητικά στην τεχνική και τους εκφραστικούς τρόπους της Δύσης και συνοδεύονται από μουσικά όργανα που τα διαφοροποιούν, 
ακόμη παραπάνω, από τα καθαυτό τραγούδια του λαού».</em>  <font class="pagebodygreen">[Ν. Χ. Αρώνης, Εφ. Μικρασιατική Ηχώ, 1970]</font><br><br>

Πολλά από τα τραγούδια ήταν στη λογική της <em>καντάδας</em>, μελωδικά κι ευχάριστα. Καντάδες ήταν οι σερενάτες της μεσαίας τάξεως, 
τραγούδια που τα τραγουδούσαν όταν έδυε ο ήλιος και που κυριάρχησαν στα Επτάνησα. Τα τραγούδια αυτά αντηχούσαν θέματα όπως η αγάπη, 
τα άνθη, γενικότερα η φυσική ομορφιά με τη θάλασσα και η αθωότητα του ερωτικού καλέσματος. Άλλα πάλι «έβλεπαν» τις κοσμικές χαρές, 
όπως το κρασί, και τις λοιπές επίγειες ηδονές.<br><br>

Ο πόνος που έβγαζαν οι αμανέδες βρισκόταν και σ' αυτά τα τραγούδια. Έχουμε βρει δίσκο 78 στροφών (Odeon 101263) με <em>Το γελεκάκι</em> 
(σε στίχους του Κεφαλλονίτη Γιάννη Θεοδωρίδη και μουσική του Σπύρου Ολλανδέζου):<br><br>

&nbsp;&nbsp;&nbsp;&nbsp;&nbsp;&nbsp;&nbsp;<strong><em>Το γελεκάκι</em></strong><em><br>
&nbsp;&nbsp;&nbsp;&nbsp;&nbsp;&nbsp;&nbsp;	Το γελεκάκι που φορείς<br>
&nbsp;&nbsp;&nbsp;&nbsp;&nbsp;&nbsp;&nbsp;	εγώ στο ’χω ραμμένο<br>
&nbsp;&nbsp;&nbsp;&nbsp;&nbsp;&nbsp;&nbsp;	με πίκρες και με βάσανα<br>
&nbsp;&nbsp;&nbsp;&nbsp;&nbsp;&nbsp;&nbsp;	τό 'χω φοδράρισμένο<br><br>

&nbsp;&nbsp;&nbsp;&nbsp;&nbsp;&nbsp;&nbsp;	’Αντε το μαλώνω το μαλώνω<br>
&nbsp;&nbsp;&nbsp;&nbsp;&nbsp;&nbsp;&nbsp;	άντε κ’ ύστερα το μετανοιώνω<br>
&nbsp;&nbsp;&nbsp;&nbsp;&nbsp;&nbsp;&nbsp;	άντε το μαλώνω και το βρίζω<br>
&nbsp;&nbsp;&nbsp;&nbsp;&nbsp;&nbsp;&nbsp;	άντε την καρδούλα του ραγίζω<br><br>

&nbsp;&nbsp;&nbsp;&nbsp;&nbsp;&nbsp;&nbsp;	Φόρατο μωρό μου, φόρατο μικρό μου<br>
&nbsp;&nbsp;&nbsp;&nbsp;&nbsp;&nbsp;&nbsp;	γιατί δε θα το ξαναφορέσεις άλλο πια<br>
&nbsp;&nbsp;&nbsp;&nbsp;&nbsp;&nbsp;&nbsp;	Φόρατα για νά 'σαι, για να με θυμάσαι<br>
&nbsp;&nbsp;&nbsp;&nbsp;&nbsp;&nbsp;&nbsp;	για μετάξι έχω τα σγουρά σου τα μαλλιά.<br><br>
	
</em>
	
<strong>Τα τραγούδια</strong><br><br>

Οι Βωλακίτες μαζεύονταν αργά το απόγευμα (βράδυ για τα δεδομένα της εποχής) και τραγουδούσαν διάφορες καντάδες όπως το 
<em>Απόψε, την κιθάρα μου</em>:<br><em><br>

	&nbsp;&nbsp;&nbsp;&nbsp;&nbsp;&nbsp;&nbsp;</em><strong><em>Απόψε, την κιθάρα μου</em></strong><em><br>
	&nbsp;&nbsp;&nbsp;&nbsp;&nbsp;&nbsp;&nbsp;Απόψε, την κιθάρα μου, τη στόλισα κορδέλες<br>
	&nbsp;&nbsp;&nbsp;&nbsp;&nbsp;&nbsp;&nbsp;και στα καντούνια περπατώ, για τσ' όμορφες κοπέλες<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Απόψε, να μην κοιμηθείς, παρά να καρτερέψεις<br>
	&nbsp;&nbsp;&nbsp;&nbsp;&nbsp;&nbsp;&nbsp;ν' ακούσεις την κιθάρα μου, και έπειτα να πέσεις<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Για σε, τα γιούλια μάζεψα, για σε και τ' άλλα τ' άνθη<br>
	&nbsp;&nbsp;&nbsp;&nbsp;&nbsp;&nbsp;&nbsp;απόψε σ' ονειρεύτηκα, κι ο ύπνος μου εχάθη<br><br>

</em>Βλέπουμε ότι τα επτανησιώτικα τραγούδια είχαν μεγάλη πέραση, όπως το παιδικό ποίημα/τραγούδι του Διονύσιου Σολωμού Την είδα την 
<em>Ξανθούλα</em>:<br><em><br>

	&nbsp;&nbsp;&nbsp;&nbsp;&nbsp;&nbsp;&nbsp;</em><strong><em>Την είδα την Ξανθούλα</em></strong><em><br>
	&nbsp;&nbsp;&nbsp;&nbsp;&nbsp;&nbsp;&nbsp;Την είδα την Ξανθούλα,<br>
	&nbsp;&nbsp;&nbsp;&nbsp;&nbsp;&nbsp;&nbsp;την είδα 'ψες αργά<br>
	&nbsp;&nbsp;&nbsp;&nbsp;&nbsp;&nbsp;&nbsp;που εμπήκε στη βαρκούλα<br>
	&nbsp;&nbsp;&nbsp;&nbsp;&nbsp;&nbsp;&nbsp;να πάει στην ξενιτιά.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Εφούσκωνε τ' αέρι<br>
	&nbsp;&nbsp;&nbsp;&nbsp;&nbsp;&nbsp;&nbsp;λευκότατα πανιά<br>
	&nbsp;&nbsp;&nbsp;&nbsp;&nbsp;&nbsp;&nbsp;ωσάν το περιστέρι<br>
	&nbsp;&nbsp;&nbsp;&nbsp;&nbsp;&nbsp;&nbsp;που απλώνει τα φτερά<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Εστέκονταν οι φίλοι<br>
	&nbsp;&nbsp;&nbsp;&nbsp;&nbsp;&nbsp;&nbsp;με λύπη με χαρά<br>
	&nbsp;&nbsp;&nbsp;&nbsp;&nbsp;&nbsp;&nbsp;και αυτή με το μαντίλι<br>
	&nbsp;&nbsp;&nbsp;&nbsp;&nbsp;&nbsp;&nbsp;τους αποχαιρετά.<br><br>
	
</em>Στην άλλη πλευρά του δίσκου από Το γελεκάκι είχαμε και το <em>Με λεν μπεκρή</em> σε διωδία Κ. Κοντόπουλου και Ν. Τουμπακάρη. 
Στο τραγούδι αυτό δικαιολογείται το πιοτό αφού γίνεται για... δυο ματάκια γαλανά:<br>
<em><br>

	&nbsp;&nbsp;&nbsp;&nbsp;&nbsp;&nbsp;&nbsp;</em><strong><em>Με λεν μπεκρή</em></strong><em><br>
	&nbsp;&nbsp;&nbsp;&nbsp;&nbsp;&nbsp;&nbsp;Με λεν μπεκρή, <br>
	&nbsp;&nbsp;&nbsp;&nbsp;&nbsp;&nbsp;&nbsp;πού το 'χουν βρει; <br>
	&nbsp;&nbsp;&nbsp;&nbsp;&nbsp;&nbsp;&nbsp;Αφού ρουφώ τη μέρα <br>
	&nbsp;&nbsp;&nbsp;&nbsp;&nbsp;&nbsp;&nbsp;δύο κρασιά <br>
	&nbsp;&nbsp;&nbsp;&nbsp;&nbsp;&nbsp;&nbsp;στην καθισιά <br>
	&nbsp;&nbsp;&nbsp;&nbsp;&nbsp;&nbsp;&nbsp;και τρία παραπέρα. <br><br>

	&nbsp;&nbsp;&nbsp;&nbsp;&nbsp;&nbsp;&nbsp;Ποτήρι χθες <br>
	&nbsp;&nbsp;&nbsp;&nbsp;&nbsp;&nbsp;&nbsp;είπα ποτές <br>
	&nbsp;&nbsp;&nbsp;&nbsp;&nbsp;&nbsp;&nbsp;στα χείλια μου δε βάνω <br>
	&nbsp;&nbsp;&nbsp;&nbsp;&nbsp;&nbsp;&nbsp;κι όπου καλό <br>
	&nbsp;&nbsp;&nbsp;&nbsp;&nbsp;&nbsp;&nbsp;ρε το κολλώ <br>
	&nbsp;&nbsp;&nbsp;&nbsp;&nbsp;&nbsp;&nbsp;στη κάνουλα επάνω. <br><br>

	&nbsp;&nbsp;&nbsp;&nbsp;&nbsp;&nbsp;&nbsp;[...]<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Τους μπεκρήδες κι αν δικάσουνε, <br>
	&nbsp;&nbsp;&nbsp;&nbsp;&nbsp;&nbsp;&nbsp;άδικα θα με κρεμάσουνε. <br>
	&nbsp;&nbsp;&nbsp;&nbsp;&nbsp;&nbsp;&nbsp;Μπέκρος δεν είμαι <br>
	&nbsp;&nbsp;&nbsp;&nbsp;&nbsp;&nbsp;&nbsp;αλλά αν το τραβώ <br>
	&nbsp;&nbsp;&nbsp;&nbsp;&nbsp;&nbsp;&nbsp;είναι για δυο ματάκια γαλανά. <br>
	&nbsp;&nbsp;&nbsp;&nbsp;&nbsp;&nbsp;&nbsp;Για να ξεσκάω <br>
	&nbsp;&nbsp;&nbsp;&nbsp;&nbsp;&nbsp;&nbsp;τα κοπανάω <br>
	&nbsp;&nbsp;&nbsp;&nbsp;&nbsp;&nbsp;&nbsp;τις νύχτες και τα δειλινά.<br><br>

</em>Σε επόμενο άρθρο θα καταγράψουμε τα τραγούδια που βρήκαμε στις παλιές <em>πλάκες </em>γραμμοφώνου του χωριού και θα μπορέσετε 
να ακούσετε και κάτι, ακριβώς όπως το άκουγαν εκείνα τα χρόνια...	<br><br>

<strong>Οι περιφερόμενοι μουσικοί</strong><br><br>

Αξίζει να αναφέρουμε ότι τα πρώτα 110 χρόνια (1821-1931) η μόνη μουσική κίνηση προερχόταν από τους ντόπιους βιολιτζήδες που 
συγκίνησαν ολόκληρες γενιές. Ερχόντουσαν ντουέτο, ο ένας είχε βιολί και ο άλλος λαγούτο. Οι βιολιτζήδες που πέρναγαν από το 
χωριό ήταν σπουδαίοι. Οι πιο γνωστοί ήταν ο <em>Γαβνέλος </em>από το Αγάπη και ο Νίκος ο Φώσκολος ή <em>Νταής </em>από το Κτικάδο. Ο πολύτεκνος 
αυτός καλλιτέχνης ήταν ένας από τους γνωστότερους περιφερόμενους τροβαδούρους του νησιού και έφυγε δυστυχώς πολύ γρήγορα. Την 
περίοδο της Κατοχής εμφανίστηκε και ο <em>Στελάκης</em>, ένας τυφλός βιολιτζής από την Στενή [4].<br><br>

Κάποτε ερχόντουσαν και κάποιοι μουσικοί (ο ένας σίγουρα ήταν ο Γιώργης ο Τζανουλίνος) με <em>τσαμπούνα</em>, από τον Φαλατάδο. Αυτοί ερχόντουσαν κάποια βράδια για παρέα και κρασοκατάνυξη, κάτι σαν βεγγέρες, χωρίς να παίρνουν χρήματα.
</p></td></tr>

<tr><td><p class="comments">
[1] Ο Γιώργος Βιδάλης ανήκει στην πρώτη γενιά των μεγάλων μουσικών και ερμηνευτών της πρωτεύουσας της Ιωνίας και είναι από 
τους πρωτοπόρους που δημιούργησαν το μουσικό ύφος στη Σμύρνη, την περίοδο που αναπτύχτηκε και εξελίχτηκε η 
<em>Σμυρνέικη 
Εστουδιαντίνα.</em> Γεννήθηκε το 1884 στη Σμύρνη από ευκατάστατους γονείς τηνιακής καταγωγής και στα παιδικά του χρόνια, 
παράλληλα με το σχολείο, ασχολήθηκε με την ψαλτική και γρήγορα εξελίχτηκε σε ένα εξαίρετο ψάλτη. To ρεπερτόριό του 
εκτείνεται από την οπερέτα και την επιθεώρηση ως τα «βαριά» ρεμπέτικα. Άρχισε να ηχογραφεί στη Σμύρνη πριν την καταστροφή 
του '22, ενώ ήταν ο πρώτος που ξεκίνησε στην Ελλάδα με την γερμανική εταιρία <em>Odeon
</em>να ηχογραφεί το 1924. Όταν ήρθε στην Αθήνα, το 1922, βρήκε αμέσως δουλειά –σαν τραγουδιστής– στα καλύτερα μουσικά στέκια της εποχής, 
όπως τα κέντρα <em>Αραράτ </em>και <em>Μουρούζη </em>στη Λεωφόρο Αλεξάνδρας (δρόμος με πολλούς Τηνιακούς). Ασκώντας την ψαλτική, 
έψελνε κάθε Κυριακή, στην Καθολική 
εκκλησία του <em>Αγ. Διονυσίου</em> στην Αθήνα. Ξεπέρασε τα 300 τραγούδια μέχρι και τον τελευταίο δίσκο του το 1932. Από νεαρή 
ηλικία ήταν εξαίρετος χορευτής και δεν έχανε ευκαιρία να αποδείξει τις ικανότητές του αυτές. Πέθανε από καρκίνο στις 
2.07.1948 στην Αθήνα. <font class="pagebodygreen">[Παν. Κουνάδης - Αλκ. Μάρκος]</font><br><br>

Ο μεγάλος Στελλάκης Περπινιάδης, τραγουδιστής, συνθέτης, στιχουργός και κιθαρίστας γεννήθηκε στην Τήνο το 1899. 
Ήταν κορυφαία φωνή με τεράστιες δυνατότητες και ένας από τους τραγουδιστές με τη μεγαλύτερη διάρκεια παραμονής στη 
δισκογραφία. Παρά το γεγονός ότι ήταν το πρώτο όνομα της εποχής του, βοήθησε τα περισσότερα νέα πρόσωπα του τραγουδιού. 
Πρωτοεμφανίστηκε στη δισκογραφία το 1929 και έχει στο ενεργητικό κοντά στα 450 τραγούδια στις 78 στροφές. Ήταν ο μόνος 
τραγουδιστής που υπέγραψε συμβόλαιο αποκλειστικότητας με την <em>Columbia </em>για περισσότερα από 20 χρόνια. Πέθανε στην Αθήνα 
στις 4.09.1977. <font class="pagebodygreen">[Παν. Κουνάδης]</font><br><br>

[2] Δεν θυμούνται οι παλαιότεροι κάτοικοι ακριβώς σε ποιόν ανήκε. Εκτιμούν ότι αυτός πρέπει να ήταν ο 
<em>Μπρούνος</em>, και μάλλον 
ήταν Χριστούγεννα όταν το είχε φέρει να το δείξει με χαρά σε κάποια από τις οικογένειες του χωριού. Τελευταία, μού είπε ο μπαρμπα-Αλέκος ότι γραμμόφωνο στο χωριό είχε παλιά ο Γερώνυμος της Ρόζας της Βουργάρας.<br><br>

[3] Μετά τον πόλεμο, περί το 1950, ήρθαν τα πρώτα ραδιόφωνα με υγρές μπαταρίες. Λένε πως το πρώτο ανήκε στον (τότε εφημέριο του χωριού) δον Αντώνιο Αρμακόλα.<br><br>

[4] Στο βιβλίο του Μωραϊτη βρίσκουμε κι άλλους όπως οι Αδελφοί Άνδροβικ γνωστοί ως Στανισλαγάδοι, από την Καλλονή, 
ο Μάρκος και ο Νίκος Ζαλώνης από την Στενή, ο <em>Νταντάρας</em>, ο <em>Γκιάκες
</em>και ο Μάρκος Βιδάλης ή <em>Καλιούπας </em>από τον Φαλατάδο, 
ο <em>Τοτός </em>από την Μουσουλού, ο <em>Ταντέλλας </em>από την Καλλονή και άλλοι. Οι περισσότεροι –αν όχι όλοι– από αυτούς πέρασαν από το χωριό
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px">
 <tr><td style="padding-right:8px;"><a href="javascript: openWindow('images/music02b.jpg',600,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/music02.jpg" border="0"></a></td>
 <td style="padding-right:8px;"><a href="javascript: openWindow('images/music03b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/music03.jpg" border="0"></a></td>
 <td style="padding-right:8px;"><a href="javascript: openWindow('images/music04b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/music04.jpg" border="0"></a></td>
 <td style="padding-right:8px;"><a href="javascript: openWindow('images/music05b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/music05.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Leopold Dustal, </b> 20.09.2010
</p></td></tr>


<tr><td><p class="pagetitle">Έγκλημα στου Χαροκόπου</p></td></tr>
<tr><td><p class="prologos">Ο δίσκος "Κακούργα πεθερά" της Εσκενάζυ, που βρέθηκε στο χωριό, αναφέρεται σε ένα πρωτόγνωρο έγκλημα που 
τάραξε τα δεδομένα της Ελληνικής κοινωνίας και όχι μόνο. Ο Κώστας Φέρρης αφηγείται χαρακτηριστικά: <em>«Το τραγούδι αυτό έχει το 
μεγαλύτερο ρεκόρ πωλήσεων "κατ' αναλογίαν" για πάντα. Πούλησε δηλαδή, περισσότερους δίσκους, απ' όσα γραμμόφωνα υπήρχαν τότε στην 
Ελλάδα για να το παίξουν! Λέγεται πως όλοι οι γαμπροί που είχαν κακές πεθερές, έστηναν γλέντι, και στο τέλος "σπάγανε το δίσκο" 
στα πόδια της πεθεράς! Λένε επίσης πως απ' αυτό προέρχεται και η φράση "θα σπάσω πλάκα"»</em>. </p></td></tr>

  <tr><td style="padding-top:8px; padding-left:25px;"><table align="left" cellpadding="0" cellspacing="0px">
  <tr><td valign="top"><img src="http://volax.gr/uploads/jimel/old_site/images/egglima01.jpg" border="0"></td></tr></table></td></tr>

<tr><td><p class="pagebody">
Ήταν νύχτα της 3ης προς 4ης Ιανουαρίου του 1931. Παγωνιά. Το σπίτι στη συμβολή των οδών Θησέως και Αγ. Πάντων, στου Χαροκόπου, 
στην Καλλιθέα ήταν σκοτεινό. Πίσω από τους τοίχους του, όμως, διαπράττονταν ένας βιασμός. Ο εργολάβος Δημήτρης Αθανασόπουλος, 
βίαζε τη σύζυγό του Φούλα παρά φύσει.<br><br>

Ο Αθανασόπουλος, αμετανόητος γυναικάς με χαλαρή συνείδηση, είχε αγανακτήσει με τη γυναίκα του που του αρνιόταν κάτι το οποίο οι άλλες 
του έδιναν πρόθυμα. Μεταξύ αυτών, και η μητέρα της συζύγου του και πεθερά του! Ήταν η τελευταία φορά που θα επιδίδονταν σε 
σεξουαλική πράξη. Την επομένη θα ήταν νεκρός.<br><br>

Η Φούλα Αθανασοπούλου, πανέμορφη και δροσερή στα 25 της, είχε παντρευτεί τον Αθανασόπουλο απογοητεύοντας στρατιές θαυμαστών. Ο 
Αθανασόπουλος, κατά πάσα πιθανότητα, διατηρούσε σχέση με τη μητέρα της, Άρτεμις Κάστρου, μια ακόλαστη και άνευ φραγμών 45 χρονη 
γυναίκα, η οποία δεν δίστασε να παντρέψει την κόρη της με τον εραστή της. Και το χειρότερο είναι πως, εξακολούθησε να έχει 
περιστασιακές ερωτικές σχέσεις με το γαμπρό της.<br><br>

Εκείνη τη νύχτα ο Αθανασόπουλος ήταν σε έξαλλη κατάσταση κακοποίησε βάναυσα τη Φούλα, η οποία κατόρθωσε να του ξεφύγει και να ζητήσει 
βοήθεια από τη μητέρα της. Η αντίστροφη μέτρηση για τον Αθανασόπουλο είχε αρχίσει. Η Κάστρου αποφάσισε την εκτέλεση του Αθανασόπουλου. 
Δεν είπε τίποτα στην κόρη της. Συνεννοήθηκε με τον 18χρονο Δημήτρη Μοσκιό, ανηψιό της, ερωτοχτυπημένο με την όμορφη Φούλα, και διανοητικά 
ασταθή. Ίσως να τον έπεισε λέγοντάς του πως μετά το φονικό, η Φούλα θα ήταν ελεύθερη για εκείνον να τη διεκδικήσει. Σημασία έχει πως 
ό,τι του είπε, τον έπεισε. Φρόντισε να τον μεθύσει με ούζο και ο Δημήτρης Μοσκιός απείχε ελάχιστα από το να γίνει δολοφόνος.<br><br>

5 Γενάρη 1931. Στο σπίτι στου Χαροκόπου ο Αθανασόπουλος κοιμάται. Ο Μοσκιός τον πυροβολεί και τον σκοτώνει. Η Φούλα παρακολουθεί, χωρίς 
να συμμετέχει, αλλά και χωρίς να παρεμποδίζει το έγκλημα. Με παρότρυνση της Κάστρου και με τη βοήθεια της 38χρονης Γιαννούλας Μπέλλου, 
υπηρέτριας του σπιτιού, βάζουν φωτιά στο πτώμα του Αθανασόπουλου. Ο καπνός και η έντονη μυρωδιά, όμως, τις αναγκάζουν να σταματήσουν. 
Το πτώμα τεμαχίζεται, γίνεται «πακέτα» και παραδίδεται στον Σπύρο Μαγουλόπουλο, θαυμαστή επίσης της Φούλας για να το ξεφορτωθεί. Αυτός 
τα δίνει στον καραγωγέα Γιώργο Κορναράκη, με την εντολή να τα πετάξει στο ρέμα του Ιλισσού. Έτσι και έγινε.<br><br>

Για κακή τους τύχη, τα μακάβρια δέματα σκαλώνουν στις όχθες του ποταμού, όπου τα ανακαλύπτει διερχόμενος διαβάτης και ο οποίος με 
την σειρά του ειδοποιεί την αστυνομία. Η αποκάλυψη των ενόχων δεν είναι μακριά.<br><br>

Το έγκλημα στου Χαροκόπου έπεσε σαν βόμβα στην Αθηναϊκή κοινωνία και συνετάραξε ολόκληρη της Ελλάδα, που προσπαθούσε να επουλώσει 
τις πληγές της από την τραγωδία της Μικρασιατικής Καταστροφής. Μάλιστα, ξεπέρασε τα όρια της χώρας και ταξίδεψε σε ολόκληρο τον κόσμο. 
Την πολύκροτη δίκη των κατηγορουμένων παρακολούθησαν και πολλοί ξένοι ανταποκριτές.<br><br>

Η δίκη κράτησε αρκετούς μήνες. Κατηγορούμενοι είναι η Κάστρου, η Φούλα, ο Μοσκιός, η Μπέλλου, ο Μαγουλόπουλος, ένας ανηψιός του και ο 
Κορναράκης. Οι αστικές εφημερίδες της εποχής (1931-1932) πέτυχαν το «λαβράκι», για να τονίσουν την αναιμική κυκλοφορία τους. Η δίκη 
πρόσφερε οχτάστηλα και πολλές σελίδες πρακτικά, που κρατούσαν συντάκτες με όλες τις πικάντικες λεπτομέρειες και άφθονο φωτορεποτάζ. Ο 
φακός «ζούμαρε» πάνω στην πανέμορφη Φούλα, στην «μέγαιρα» Κάστρου και στον αμίλητο ανιψιό, το Μοσκιό, που ήδη είχε καταρρεύσει και χαθεί 
μέσα στην παράνοιά του.<br><br>

Οι καταδίκες ήταν βαριές: Η Άρτεμις Κάστρου (πεθερά), ετών 45, "εις θάνατον". Η σύζυγος Σοφία (Φούλα) Αθανασοπούλου, ετών 25, 
"εις θάνατον". Η υπηρέτρια Γιαννούλα Μπέλλου, ετών 38, σε ισόβια δεσμά. Ο Δημήτρης Μοσκιός (ο πυροβολήσας), ετών 18, σε κάθειρξη 
20 ετών και ο Σπύρος Μαγουλόπουλος (ο ζαχαρώνων τη Φούλα και ο τακτοποιήσας το θέμα μεταφοράς των τεμαχίων του Αθανασόπουλου), σε 
κάθειρξη 18 μηνών.<br><br>

Η Φούλα και η μητέρα της οδηγούνται στις φυλακές. Δεν θα μείνουν εκεί για περισσότερα από δέκα χρόνια. Ο Διευθυντής των φυλακών, 
ερωτεύεται τη Φούλα, την προστατεύει και κάνει τα πάντα για να περνάει καλά στη φυλακή. Με τον ίδιο τρόπο «βολεύεται» και η Κάστρου.<br><br>

Η Κατοχή και η πρώτη κυβέρνηση με πρωθυπουργό τον Τσολάκογλου, θα βγάλει με διάταγμά της από τις φυλακές τους βαρυποινίτες και στην 
περίπτωση αυτή μπήκαν κι η Φούλα μαζί με τη μάνα της, μολονότι είχαν θανατική καταδίκη. Σ’ αυτό συνετέλεσε τα μέγιστα ο ερωτευμένος 
Διευθυντής των φυλακών, που ήταν και συγγενής του Τσολάκογλου.<br><br>

Μάνα και κόρη αποφυλακίζονται. Η Φούλα παντρεύεται όχι τον Διευθυντή των φυλακών, αλλά έναν συνταγματάρχη, τον Αγαπητό Κομήτη. Υπήρξε 
υποδειγματική σύζυγος και πέθανε το 1971 από καρδιακή προσβολή. Ένα χρόνο αργότερα πέθανε και ο άντρας της. Η Κάστρου υπέφερε πολύ στα 
τελευταία της, που τα πέρασε κατάκοιτη στο κρεββάτι, τρελάθηκε και πέθανε το 1956. Ο Μοσκιός είχε πεθάνει νωρίτερα, αφού είχε εισαχθεί 
στο Δρομοκαϊτειο. Η ασταθής πνευματική του υγεία διαταράχθηκε ανεπανόρθωτα από το φόνο. Η Γιαννούλα Λάμπρου, μετά την αποφυλάκισή της, 
παντρεύτηκε και έκανε οικογένεια.<br><br>

Το έγκλημα στου Χαροκόπου ήταν τόσο ειδεχθές και απεχθές, που ειπώθηκαν και γράφτηκαν πολλά. Έγινε ακόμη και τραγούδι, σε στίχους του 
Γιακουμή Μοντανάρη, όπου λόγω του μεγέθους του ο κάθε τραγουδιστής έλεγε άλλα στιχάκια. Οι πλήρεις στίχοι, πάντως, είναι αυτοί:<br><br>


		&nbsp;&nbsp;&nbsp;&nbsp;&nbsp;&nbsp;&nbsp;<em>Στου Χαροκόπου τα στενά, μια μικροπαντρεμένη <br>
		&nbsp;&nbsp;&nbsp;&nbsp;&nbsp;&nbsp;&nbsp;εσκότωσε τον άντρα της βρε η δαιμονισμένη <br>
		&nbsp;&nbsp;&nbsp;&nbsp;&nbsp;&nbsp;&nbsp;στον ύπνο που κοιμότανε, μάνα και θυγατέρα, <br>
		&nbsp;&nbsp;&nbsp;&nbsp;&nbsp;&nbsp;&nbsp;εβάλανε τον ανηψιό και τού'ριξε τη σφαίρα. <br><br>

		&nbsp;&nbsp;&nbsp;&nbsp;&nbsp;&nbsp;&nbsp;κι η Φούλα τότε φώναξε: «Μάνα μου, πως σπαράζει» <br>
		&nbsp;&nbsp;&nbsp;&nbsp;&nbsp;&nbsp;&nbsp;Κι η μάνα της της απαντά: «Πνίχτε τον!» Και διατάζει! <br>
		&nbsp;&nbsp;&nbsp;&nbsp;&nbsp;&nbsp;&nbsp;«Βάλτε φωτιά και κάφτε τον, και κάντε τον κομμάτια, <br>
		&nbsp;&nbsp;&nbsp;&nbsp;&nbsp;&nbsp;&nbsp;κι εμπρός να τον πετάξουμε, να μη μας δούμε μάτια» <br><br>

		&nbsp;&nbsp;&nbsp;&nbsp;&nbsp;&nbsp;&nbsp;Τότε τον πήραν σέρνοντας, στη σκάφη τον πετάνε, <br>
		&nbsp;&nbsp;&nbsp;&nbsp;&nbsp;&nbsp;&nbsp;φωτιά του βάζουν να καεί. Στέκονται, τον κοιτάνε <br>
		&nbsp;&nbsp;&nbsp;&nbsp;&nbsp;&nbsp;&nbsp;πω, πω! Καπνός και μυρουδιά, σβήστε τον, θα πιαστούμε. <br>
		&nbsp;&nbsp;&nbsp;&nbsp;&nbsp;&nbsp;&nbsp;κομμάτια να τον κάνουμε, έτσι θα σκεπαστούμε!<br><br> 

		&nbsp;&nbsp;&nbsp;&nbsp;&nbsp;&nbsp;&nbsp;Με μια καρδιά μαρμάρινη, τον έκανε κομμάτια, <br>
		&nbsp;&nbsp;&nbsp;&nbsp;&nbsp;&nbsp;&nbsp;με τέχνη και υπομονή ανύποπτα δεμάτια. <br>
		&nbsp;&nbsp;&nbsp;&nbsp;&nbsp;&nbsp;&nbsp;και νύχτα τα πετάξανε στο ρέμα, να τα πάρει, <br>
		&nbsp;&nbsp;&nbsp;&nbsp;&nbsp;&nbsp;&nbsp;μ' αυτά στην άκρη στάθηκαν, Θεού 'τανε η χάρη <br><br>

		&nbsp;&nbsp;&nbsp;&nbsp;&nbsp;&nbsp;&nbsp;Για να πιαστούν οι αίτιοι, πραγματικοί φονιάδες, <br>
		&nbsp;&nbsp;&nbsp;&nbsp;&nbsp;&nbsp;&nbsp;κι όχι ο γιατρός, ο φίλος του, κι οι δύο φιλενάδες <br>
		&nbsp;&nbsp;&nbsp;&nbsp;&nbsp;&nbsp;&nbsp;ένας διαβάτης που περνά, περίεργα κοιτάζει<br>
		&nbsp;&nbsp;&nbsp;&nbsp;&nbsp;&nbsp;&nbsp;«Τι νά'ναι αυτά τα δέματα;» Κακό στο νου του βάζει <br><br>

		&nbsp;&nbsp;&nbsp;&nbsp;&nbsp;&nbsp;&nbsp;Του αστυνόμου μίλησε. Στο ρέμα πάνε πάλι<br>
		&nbsp;&nbsp;&nbsp;&nbsp;&nbsp;&nbsp;&nbsp;τα δέματα ανοίξανε, βλέπουν κορμί, κεφάλι<br>
		&nbsp;&nbsp;&nbsp;&nbsp;&nbsp;&nbsp;&nbsp;ανατριχιάζουν κι έφριξαν, σαν είδανε ανθρώπου <br>
		&nbsp;&nbsp;&nbsp;&nbsp;&nbsp;&nbsp;&nbsp;κορμί, κεφάλι, δέματα να είναι τέτοιου τρόπου<br><br>

		&nbsp;&nbsp;&nbsp;&nbsp;&nbsp;&nbsp;&nbsp;Κι η αστυνομία άρχισε, οι κύριοι Κουτουμάρης, <br>
		&nbsp;&nbsp;&nbsp;&nbsp;&nbsp;&nbsp;&nbsp;Λεονταρίνης και λοιποί, που πρώτος είναι ο Άρης <br>
		&nbsp;&nbsp;&nbsp;&nbsp;&nbsp;&nbsp;&nbsp;που έριξε όλο το φως στην Eγκληματική, <br>
		&nbsp;&nbsp;&nbsp;&nbsp;&nbsp;&nbsp;&nbsp;και τους τσακώσαν όλους τους κι είναι στη φυλακή<br><br>

		&nbsp;&nbsp;&nbsp;&nbsp;&nbsp;&nbsp;&nbsp;Βρε Φούλα, δεν εσκέφτηκες, δεν πόνεσε η καρδιά σου <br>
		&nbsp;&nbsp;&nbsp;&nbsp;&nbsp;&nbsp;&nbsp;τον άντρα σου, τα νειάτα σου, τα άμοιρα παιδιά σου <br>
		&nbsp;&nbsp;&nbsp;&nbsp;&nbsp;&nbsp;&nbsp;βρε Φούλα πως εβάσταξες, και πως βαστάς ακόμα <br>
		&nbsp;&nbsp;&nbsp;&nbsp;&nbsp;&nbsp;&nbsp;εσύ νά'σαι στη φυλακή κι ο άντρας σου στο χώμα; <br><br>

		&nbsp;&nbsp;&nbsp;&nbsp;&nbsp;&nbsp;&nbsp;Και συ, κακούργα πεθερά, τους πήρες στο λαιμό σου <br>
		&nbsp;&nbsp;&nbsp;&nbsp;&nbsp;&nbsp;&nbsp;την κόρη σου, τον ανεψιό, τη δούλα, το γαμπρό σου <br>
		&nbsp;&nbsp;&nbsp;&nbsp;&nbsp;&nbsp;&nbsp;καϋμένε Αθανασόπουλε, τι σου'μελλε να πάθεις, <br>
		&nbsp;&nbsp;&nbsp;&nbsp;&nbsp;&nbsp;&nbsp;από κακούργα πεθερά τα νειάτα σου να χάσεις <br><br>

		&nbsp;&nbsp;&nbsp;&nbsp;&nbsp;&nbsp;&nbsp;Σαν τό'μαθε η μανούλα του, κλίνουν τα γόνατά της, <br>
		&nbsp;&nbsp;&nbsp;&nbsp;&nbsp;&nbsp;&nbsp;και πέφτει κάτω αναίσθητη μες στην αυλόπορτά της. <br>
		&nbsp;&nbsp;&nbsp;&nbsp;&nbsp;&nbsp;&nbsp;ωσάν το ψάρι σπαρταρά και σαστισμένη κράζει: <br>
		&nbsp;&nbsp;&nbsp;&nbsp;&nbsp;&nbsp;&nbsp;«Τον γιό μου εσκοτώσανε! Πω! Πω!» Κι αναστενάζει. <br><br>

		&nbsp;&nbsp;&nbsp;&nbsp;&nbsp;&nbsp;&nbsp;φωνή, αντάρα, κλάματα, δάκρυα σαν ποτάμι <br>
		&nbsp;&nbsp;&nbsp;&nbsp;&nbsp;&nbsp;&nbsp;εγέμισαν τα στήθη της και τρέμει σαν καλάμι<br> 
		&nbsp;&nbsp;&nbsp;&nbsp;&nbsp;&nbsp;&nbsp;Μάνα, γλυκειά μανούλα μου, πάψε τα δάκρυά σου,<br> 
		&nbsp;&nbsp;&nbsp;&nbsp;&nbsp;&nbsp;&nbsp;Και πάρε τα παιδάκια μου μέσα στην αγκαλιά σου<br><br>

		&nbsp;&nbsp;&nbsp;&nbsp;&nbsp;&nbsp;&nbsp;Αυτά θα έχεις πια παιδιά. Μένα λησμόνησέ με<br>
		&nbsp;&nbsp;&nbsp;&nbsp;&nbsp;&nbsp;&nbsp;Κάνε σταυρό στην Παναγιά. Μάνα! Συγχώρεσέ με!
</em>
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px">
 <tr><td style="padding-right:8px;"><a href="javascript: openWindow('images/egglima02b.jpg',260,410)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/egglima02.jpg" border="0"></a></td>
 <td style="padding-right:8px;"><a href="javascript: openWindow('images/egglima03b.jpg',256,410)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/egglima03.jpg" border="0"></a></td>
 <td style="padding-right:8px;"><a href="javascript: openWindow('images/egglima04b.jpg',281,410)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/egglima04.jpg" border="0"></a></td>
 <td style="padding-right:8px;"><a href="javascript: openWindow('images/egglima05b.jpg',300,410)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/egglima05.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jimel,</b> 4.10.2010<br>
<strong>Πηγή πληροφοριών υπήρξαν:</strong><br>
Ninac, Έγκλημα στου Χαροκόπου, 2006<br>
Τάσος Κοντογιαννίδης, Έγκλημα στου Χαροκόπου, Άγκυρα, 2001<br>
rebetico.gr
</p></td></tr>


<tr><td><p class="pagetitle">Τα τανγκό της Βωλάξ</p></td></tr>
<tr><td><p class="prologos">Στο χωριό γιόρταζαν, γλεντούσαν και χόρευαν ως το πρωί στα τοπικά πανηγύρια. Στις πιο προσωπικές τους, όμως, στιγμές και σε μικρότερο κύκλο συγγενών, χόρευαν βαλσάκια και τανγκό. Αρκετοί δίσκοι που βρέθηκαν στο χωριό μπορούν να το επιβεβαιώσουν.</p></td></tr>

  <tr><td style="padding-top:8px; padding-left:25px;"><table align="left" cellpadding="0" cellspacing="0px">
  <tr><td valign="top"><img src="http://volax.gr/uploads/jimel/old_site/images/tango00.jpg" border="0"></td></tr></table></td></tr>

<tr><td><p class="pagebody">
Σύμφωνα με την <em>Βικιπαίδεια</em>, την περίοδο 1920-1935, οι μουσικοί του τανγκό έχουν κλασσική παιδεία και παίζουν κομμάτια που δεν είναι κατ' ανάγκη χορευτικά. Κυριαρχούν διάσημοι τραγουδιστές (προπάντων ο Carlos Gardel) και δεν υπάρχει προσανατολισμός στον χορό. Όμως, την επόμενη 20ετία (αυτή που ενδιαφέρει το άρθρο μας) η μουσική στρέφεται προς τον χορό, υπάρχουν καλοί στιχουργοί που γράφουν τραγούδια 
για τραγουδιστές, που αποτελούν μέρος της ορχήστρας, και το τανγκό ωριμάζει χορευτικά.<br><br>

Στην Ελλάδα του μεσοπολέμου γραφόντουσαν πάνω από εκατό τανγκό κάθε χρόνο (!), από συνθέτες όπως ο Κώστας Γιαννίδης, ο Αττίκ, ο Μιχάλης Σουγιούλ και πολλοί άλλοι. Τα τραγουδούσαν οι Σοφία Βέμπο, η Δανάη (Στρατηγοπούλου), ο Φώτης Πολυμέρης, ο Νίκος Γούναρης (κυρίως την δεκαετία του '50) και άλλοι. <br><br>

Συνήθως στο χωριό –τα παλαιότερα χρόνια– οι άντρες χόρευαν χωριστά από τις γυναίκες. Ο 20ός αιώνας όμως έφερε τα δυό φύλα κοντά. Οι νέοι της δεκαετίας του '40 χορεύαν τανγκό ή το πιο «μαζεμένο» Βαλς. Οι δίσκοι («πλάκες») που ανήκαν στην Μαρία του Μάγγου, μας φανερώνουν την ανάγκη τους να συμβαδίσουν με τους «αστούς» της πρωτεύουσας λίγο μετά τον πόλεμο. Ας δούμε κάποιους από αυτούς:
</p></td></tr>

<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;">
<a class="videolink" href="MOYS_La Cumparsita.mp3">La Cumparsita (από δίσκο 78 rpm)</a></p></td></tr>
<tr><td><p class="pagebody">

<strong>La Cumparsita</strong> (ODEON Ελλάδος 241563) χειρόγραφο: <em>Διαμαντής Φουγέρης</em><br>
Εκτέλεση: Orchestre Argentin Bianco-Bachicha<br><br>

Το πιο γνωστό Τανγκό στον κόσμο, Πρωτογράφτηκε από τον Gerardo Matos Rodriguez (ανώνυμα) το 1917, και το ερμήνευσε η Ορχήστρα του Roberto Firpo. (Κλείνω τα μάτια μου και προσπαθώ να φανταστώ πως το άκουγαν –και κυρίως– πως το χόρευαν, στη βεράντα της γιαγιάς, πριν από 60 χρόνια...)<br><br>

<strong>Tango Illusion </strong>(ODEON Ελλάδος 241563)<br>
Μουσική: Erwin Hentschel. Εκτέλεση: Otto Dobrindt's Tanz-Symphoniker <br>
Οι Γερμανοί τη δεκαετία του '40 άφησαν πολλά πίσω τους... Ο δίσκος αυτός, περιέχει ένα γερμανικό τανγκό της δεκαετίας του '40, και πρωτοεμφανίστηκε στη δισκογραφία από την γερμανική Odeon ( O-31411). <br><br>

Οι περισσότεροι δίσκοι 78 στροφών έχουν τραγούδια του Φώτη Πολυμέρη, κάτι που δείχνει ότι ήταν ο αγαπημένος τραγουδιστής της –πάντα ευαίσθητης– Μαρίας του Μάγγου. Οι επιτυχίες του πολλές: <em>Για μας κελαηδούν τα πουλιά, Εσένα, μόνο εσένα αγαπώ, Το τελευταίο τανγκό, Το τραγούδι του αλήτη, Κίμινο, κίμινο, κίμινο </em>κ.α.<br><br>

Ο Φώτης Πολυμέρης γεννήθηκε στην Πάτρα το 1920 και, μόλις στα 15 του, έβγαλε τον πρώτο του δίσκο, αφού πρώτα νίκησε σε διαγωνισμούς τραγουδιού της εποχής. Έκανε μεγάλη καριέρα ηχογραφώντας περισσότερα από 200 τραγούδια και συγκαταλέγεται στους μεγαλύτερους τραγουδιστές του ελαφρού τραγουδιού. Οι δίσκοι που βρέθηκαν είναι από τα πιο δημιουργικά χρόνια του καλλιτέχνη (1949-1951), την εποχή που τα τραγούδια του εμφανίστηκαν και σε πολλές ταινίες του ελληνικού κινηματογράφου.<br><br>

Ο Μουζάκης γράφει: <em>«Ο Φώτης Πολυμέρης υπήρξε η σπουδαιότερη φωνή της Ωραίας Αθήνας, μακράν όλων των "ανταγωνιστικών": Τώνης Μαρούδας, Νίκος Γούναρης κ.λπ.».</em> Τα περισσότερα τραγούδια του ήταν στο ρυθμό του τανγκό, με ρομαντικούς στίχους γεμάτους διαρκείς μεταπτώσεις και λυρικά χωρία που επιτυγχάνουν την απαραίτητη συγκίνηση. Ας δούμε τους στίχους που είχαν:<br><br>

<strong>To τραγούδι του Αλήτη</strong> (ODEON Ελλάδος GA - 7392, 1949)<br>
Στίχοι - μουσική: Φώτης Πολυμέρης<br>
Ερμηνεία: Φώτης Πολυμέρης & Τρίο Μουτσάτσος (πρώτη εκτέλεση)<br><br>

	&nbsp;&nbsp;&nbsp;&nbsp;&nbsp;&nbsp;&nbsp;<em>Να 'το πάλι απόψε το φεγγάρι<br>
	&nbsp;&nbsp;&nbsp;&nbsp;&nbsp;&nbsp;&nbsp;τη γειτονιά φωτίζει με μια περίσσεια χάρη,<br>
	&nbsp;&nbsp;&nbsp;&nbsp;&nbsp;&nbsp;&nbsp;καθιστές μπροστά στα σπίτια λεν' της νιότης παραμύθια<br>
	&nbsp;&nbsp;&nbsp;&nbsp;&nbsp;&nbsp;&nbsp;ασπρόμαλλες γριούλες μες στη φτωχογειτονιά<br>
	&nbsp;&nbsp;&nbsp;&nbsp;&nbsp;&nbsp;&nbsp;κι όταν 'κείνο σβήσει, τραγούδια ακούς σε κάποια γωνιά.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Άκου, άκου,<br>
	&nbsp;&nbsp;&nbsp;&nbsp;&nbsp;&nbsp;&nbsp;το τραγούδι του αλήτη, φτωχική μου γειτονιά,<br>
	&nbsp;&nbsp;&nbsp;&nbsp;&nbsp;&nbsp;&nbsp;που έρμος, μόνος,<br>
	&nbsp;&nbsp;&nbsp;&nbsp;&nbsp;&nbsp;&nbsp;τραγουδάει μεθυσμένος σε μια απόμερη γωνιά,<br>
	&nbsp;&nbsp;&nbsp;&nbsp;&nbsp;&nbsp;&nbsp;πάντα μόνος,<br>
	&nbsp;&nbsp;&nbsp;&nbsp;&nbsp;&nbsp;&nbsp;κι αν καμμιά φορά απ' τα μάτια ένα δάκρυ αργοκυλά,<br>
	&nbsp;&nbsp;&nbsp;&nbsp;&nbsp;&nbsp;&nbsp;το ξεχνάει και γελά, κάτι μέσα του μιλά,<br>
	&nbsp;&nbsp;&nbsp;&nbsp;&nbsp;&nbsp;&nbsp;όλα θα 'ρθουνε καλά.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Πούθεν ήρθε, κανένας μας δεν ξέρει,<br>
	&nbsp;&nbsp;&nbsp;&nbsp;&nbsp;&nbsp;&nbsp;ποιο παγωμένο αγέρι σ' εμάς τον έχει φέρει,<br>
	&nbsp;&nbsp;&nbsp;&nbsp;&nbsp;&nbsp;&nbsp;πάντοτε χαμογελάει, δεν τον νοιάζει κι αν πεινάει,<br>
	&nbsp;&nbsp;&nbsp;&nbsp;&nbsp;&nbsp;&nbsp;παίζει με τα παιδάκια μες στη φτωχογειτονιά<br>
	&nbsp;&nbsp;&nbsp;&nbsp;&nbsp;&nbsp;&nbsp;και με τραγουδάκια πάντα μεθάει μες στα ταβερνιά.<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Άκου, άκου,<br>
	&nbsp;&nbsp;&nbsp;&nbsp;&nbsp;&nbsp;&nbsp;το τραγούδι του αλήτη, φτωχική μου γειτονιά,<br>
	&nbsp;&nbsp;&nbsp;&nbsp;&nbsp;&nbsp;&nbsp;που έρμος, μόνος,<br>
	&nbsp;&nbsp;&nbsp;&nbsp;&nbsp;&nbsp;&nbsp;τραγουδάει μεθυσμένος σε μια απόμερη γωνιά,<br>
	&nbsp;&nbsp;&nbsp;&nbsp;&nbsp;&nbsp;&nbsp;πάντα μόνος,<br>
	&nbsp;&nbsp;&nbsp;&nbsp;&nbsp;&nbsp;&nbsp;κι αν καμμιά φορά απ' τα μάτια ένα δάκρυ αργοκυλά,<br>
	&nbsp;&nbsp;&nbsp;&nbsp;&nbsp;&nbsp;&nbsp;το ξεχνάει και γελά, κάτι μέσα του μιλά,<br>
	&nbsp;&nbsp;&nbsp;&nbsp;&nbsp;&nbsp;&nbsp;όλα θα 'ρθουνε καλά.</em><br><br>

<strong>Το βάλς της μοναξιάς</strong> (ODEON Ελλάδος GA - 7392, 1949) χειρόγραφο: <em>Νάσος</em><br>
Στίχοι - μουσική: Φώτης Πολυμέρης<br>
Ερμηνεία: Φώτης Πολυμέρης & Τρίο Μουτσάτσος<br><br>

	&nbsp;&nbsp;&nbsp;&nbsp;&nbsp;&nbsp;&nbsp;<em>Όταν του φθινοπώρου το κρύο αγέρι<br>
	&nbsp;&nbsp;&nbsp;&nbsp;&nbsp;&nbsp;&nbsp;μαραίνει τα λουλούδια και τα παγώνει<br>
	&nbsp;&nbsp;&nbsp;&nbsp;&nbsp;&nbsp;&nbsp;θυμάμαι σε που λείπεις σε ξένα μέρη<br>
	&nbsp;&nbsp;&nbsp;&nbsp;&nbsp;&nbsp;&nbsp;και η μελαγχολία με περιζώνει<br><br>
 
	&nbsp;&nbsp;&nbsp;&nbsp;&nbsp;&nbsp;&nbsp;Και μέσα στου χειμώνα τα άγρια κρύα<br>
	&nbsp;&nbsp;&nbsp;&nbsp;&nbsp;&nbsp;&nbsp;νιώθω τη μοναξιά μου να μεγαλώνει<br>
	&nbsp;&nbsp;&nbsp;&nbsp;&nbsp;&nbsp;&nbsp;δίχως τη συντροφιά σου γλυκιά μ' αγάπη<br>
	&nbsp;&nbsp;&nbsp;&nbsp;&nbsp;&nbsp;&nbsp;η πλήξη με τυλίγει και με παγώνει<br><br>
 
	&nbsp;&nbsp;&nbsp;&nbsp;&nbsp;&nbsp;&nbsp;Όταν γυρίσεις στην αγκαλιά μου<br>
	&nbsp;&nbsp;&nbsp;&nbsp;&nbsp;&nbsp;&nbsp;θα σε γιομίσω από φιλιά<br>
	&nbsp;&nbsp;&nbsp;&nbsp;&nbsp;&nbsp;&nbsp;δεν θα σ' αφήσω από κοντά μου<br>
	&nbsp;&nbsp;&nbsp;&nbsp;&nbsp;&nbsp;&nbsp;να ξαναφύγεις σαν τα πουλιά <br><br>
 
	&nbsp;&nbsp;&nbsp;&nbsp;&nbsp;&nbsp;&nbsp;Όταν τα χελιδόνια ξαναγυρίζουν<br>
	&nbsp;&nbsp;&nbsp;&nbsp;&nbsp;&nbsp;&nbsp;και τα λουλούδι' αρχίζουν να ξανανθίζουν<br>
	&nbsp;&nbsp;&nbsp;&nbsp;&nbsp;&nbsp;&nbsp;τότε ξαναγεννιέμαι και περιμένω<br>
	&nbsp;&nbsp;&nbsp;&nbsp;&nbsp;&nbsp;&nbsp;να 'ρθεις σε μένα όνειρο αγαπημένο<br><br>
 
	&nbsp;&nbsp;&nbsp;&nbsp;&nbsp;&nbsp;&nbsp;Γύρνα και στ' ακρογιάλι χίλια λουλούδια<br>
	&nbsp;&nbsp;&nbsp;&nbsp;&nbsp;&nbsp;&nbsp;θα ρίξω αγαπημένη, όταν σε φέρει<br>
	&nbsp;&nbsp;&nbsp;&nbsp;&nbsp;&nbsp;&nbsp;γύρνα προτού περάσει το καλοκαίρι<br>
	&nbsp;&nbsp;&nbsp;&nbsp;&nbsp;&nbsp;&nbsp;και μαραθούν στα χείλη μου τα τραγούδια</em><br><br>


<strong>Τι ξέρεις εσύ για μένα</strong> (Odeon Ελλάδος 7895)<br>
Ερμηνεία: Φώτης Πολυμέρης<br><br>

<strong>Φεγγαράκι τρέξε </strong>(Odeon Ελλάδος 7895)<br>
Ερμηνεία: Φώτης Πολυμέρης
 </p></td></tr>

<tr><td background="images/video.jpg" width="625px" height="43px"  style="background-repeat:no-repeat"><p style="padding-left:70px;">
<a class="videolink" href="MOYS_Kata Lathos.mp3">Κατά Λάθος (από δίσκο 78 rpm)</a></p></td></tr>
<tr><td><p class="pagebody">
<strong>Κατά Λάθος </strong><br>
Ερμηνεία: Φώτης Πολυμέρης<br><br>

<strong>Άστα τα μαλλάκια σου</strong> (Columbia Ελλάδος 6283)<br>
Στίχοι: Χρήστος Γιαννακόπουλος & Αλέκος Σακελλάριος<br>
Μουσική: Μιχάλης Σουγιούλ<br>
Ερμηνεία: Φώτης Πολυμέρης (δεύτερη εκτέλεση)<br><br>

	&nbsp;&nbsp;&nbsp;&nbsp;&nbsp;&nbsp;&nbsp;<em>Aσ' τα τα μαλλάκια σου ανακατωμένα<br>
	&nbsp;&nbsp;&nbsp;&nbsp;&nbsp;&nbsp;&nbsp;άσ' τα ν' ανεμίζουνε στην τρελή νοτιά<br>
	&nbsp;&nbsp;&nbsp;&nbsp;&nbsp;&nbsp;&nbsp;Τώρα που τα νιάτα σου είν' ολανθισμένα<br>
	&nbsp;&nbsp;&nbsp;&nbsp;&nbsp;&nbsp;&nbsp;Άσ' τα τα μαλλάκια σου ανακατωμένα<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Τη γαλάζια θάλασσα κοίτα την πλατιά<br>
	&nbsp;&nbsp;&nbsp;&nbsp;&nbsp;&nbsp;&nbsp;κι άσ' τα ν' ανεμίζουνε στην τρελή νοτιά<br>
	&nbsp;&nbsp;&nbsp;&nbsp;&nbsp;&nbsp;&nbsp;Aσ' τα τα μαλλάκια σου ανακατωμένα<br>
	&nbsp;&nbsp;&nbsp;&nbsp;&nbsp;&nbsp;&nbsp;ασ' τα ν' ανεμίζουνε στην τρελή νοτιά<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Ήρθε τώρα η άνοιξη, θα 'ρθει καλοκαίρι<br>
	&nbsp;&nbsp;&nbsp;&nbsp;&nbsp;&nbsp;&nbsp;κι ύστερα φθινόπωρο θα 'ρθει σκυθρωπό<br>
	&nbsp;&nbsp;&nbsp;&nbsp;&nbsp;&nbsp;&nbsp;Στον τρελό τον ώμο σου σ' άπλωνα το χέρι<br>
	&nbsp;&nbsp;&nbsp;&nbsp;&nbsp;&nbsp;&nbsp;Ήρθε τώρα η άνοιξη, θα 'ρθει καλοκαίρι<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Θα σου πουν χίλιες φορές χίλια σ' αγαπώ<br>
	&nbsp;&nbsp;&nbsp;&nbsp;&nbsp;&nbsp;&nbsp;κι ύστερα φθινόπωρο θα 'ρθει σκυθρωπό<br>
	&nbsp;&nbsp;&nbsp;&nbsp;&nbsp;&nbsp;&nbsp;Ασ' τα τα μαλλάκια σου ανακατωμένα<br>
	&nbsp;&nbsp;&nbsp;&nbsp;&nbsp;&nbsp;&nbsp;ασ' τα ν' ανεμίζουνε στην τρελή νοτιά<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Θα 'ρθει αλίμονο καιρός, άκου με και μένα<br>
	&nbsp;&nbsp;&nbsp;&nbsp;&nbsp;&nbsp;&nbsp;που δεν θα 'χεις κόκκινα χείλη σαν φωτιά<br>
	&nbsp;&nbsp;&nbsp;&nbsp;&nbsp;&nbsp;&nbsp;Θα 'χεις τότε τα μαλλιά καλοχτενισμένα<br>
	&nbsp;&nbsp;&nbsp;&nbsp;&nbsp;&nbsp;&nbsp;Θα 'ρθει αλίμονο καιρός, άκου με και μένα<br><br>

	&nbsp;&nbsp;&nbsp;&nbsp;&nbsp;&nbsp;&nbsp;Που θα σβήσει η λάμψη αυτή που 'χεις στη ματιά<br>
	&nbsp;&nbsp;&nbsp;&nbsp;&nbsp;&nbsp;&nbsp;και δεν θα 'χεις κόκκινα χείλη σαν φωτιά<br>
	&nbsp;&nbsp;&nbsp;&nbsp;&nbsp;&nbsp;&nbsp;Ασ' τα τα μαλλάκια σου ανακατωμένα<br>
	&nbsp;&nbsp;&nbsp;&nbsp;&nbsp;&nbsp;&nbsp;ασ' τα ν' ανεμίζουνε στην τρελή νοτιά</em><br><br>

Πρόσθετες διαπιστώσεις που βλέπουμε για τους δίσκους αυτούς, είναι ότι: οι περισσότεροι έχουν ραγίσει <em>(«ραιζμένη»</em>) από τα χρόνια και την χρήση· κάποιος από αυτούς αγοράστηκε στον <em>Απέργη </em>στη Σύρο· βρέθηκε μέσα σε αυτούς το τραγούδι <em>Η αγάπη χρόνια δεν κοιτά</em>. <br><br>

Στις αρχές της δεκαετίας του '80, οι τότε 35-45ρηδες γονείς μας, άκουγαν αντίστοιχα τραγούδια και χόρευαν τανγκό στις δικές τους αυλές, στο χωριό, διασκεδάζοντας με τον ίδιο ακριβώς τρόπο όπως οι πρόγονείς τους (βλ. φωτογραφία, άνοιξη του '81).
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px">
 <tr><td style="padding-right:8px;"><a href="javascript: openWindow('images/tango01b.jpg',310,493)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango01.jpg" border="0"></a></td>
 <td style="padding-right:8px;"><a href="javascript: openWindow('images/tango02b.jpg',560,673)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango02.jpg" border="0"></a></td>
 <td style="padding-right:8px;"><a href="javascript: openWindow('images/tango03b.jpg',610,428)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango03.jpg" border="0"></a></td>
 <td style="padding-right:8px;"><a href="javascript: openWindow('images/tango04b.jpg',710,674)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango04.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>

<tr><td><img src="dummy.gif" height="5" width="1"></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px">
 <tr><td style="padding-right:8px;"><a href="javascript: openWindow('images/tango05b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango05.jpg" border="0"></a></td>
 <td style="padding-right:8px;"><a href="javascript: openWindow('images/tango06b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango06.jpg" border="0"></a></td>
 <td style="padding-right:8px;"><a href="javascript: openWindow('images/tango07b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango07.jpg" border="0"></a></td>
 <td style="padding-right:8px;"><a href="javascript: openWindow('images/tango08b.jpg',710,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/tango08.jpg" border="0"></a></td></tr></table></td></tr>
<tr><td><img src="dummy.gif" height="5" width="1"></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="epilogos">
<b>Jimel,</b> 5.10.2010<br>
Ευχαριστούμε τον Δημήτρη που μας παραχώρησε τις φωτογραφίες από την συλλογή των δίσκων του.
</p></td></tr>

<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>










. 
