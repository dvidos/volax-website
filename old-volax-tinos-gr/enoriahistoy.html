<html>
<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=UTF-8">
<meta name="keywords" content="Βωλάξ">
<title>Βωλάξ</title>
<link rel="stylesheet" href="theme/appearance.css">

<body bgcolor=9fc3db topmargin=0 >
 <table cellpadding="0" cellspacing="0" align="center" >
 <tr><td><p class="pagetitle">Άγιος Ιωάννης ο Πρόδροµος </p></td></tr>
 <tr><td><p class="pagebody">
Ο Άγιος Ιωάννης ο Πρόδροµος, ήταν σύγχρονος του Ιησού Χριστού και µε την διδασκαλία του προετοίµασε τον κόσµο να Τον υποδεχθεί, 
γι αυτό και θεωρείται από την Eκκλησία προφήτης. Η διδασκαλία του ήταν κριτική και έντονα δεικτική για την εξουσία τόσο ώστε ο 
βασιλιάς Ηρώδης αρχικά τον φυλάκισε και στη συνέχεια τον θανάτωσε. Ο Ιωάννης ήταν γιος του ιερέα Ζαχαρία και της ενάρετης Ελισάβετ, 
η οποία ήταν στείρα. Ο Θεός λυπήθηκε την ατεκνία τους και τους έστειλε το δώρο του (Ιωάννης [εβραϊκή λέξη] = Η χάρις και εύνοια του 
Θεού, το δώρο του). Ο αρχάγγελος Γαβριήλ µήνυσε στον Ζαχαρία ότι η γυναίκα του θα γεννήσει αγόρι και να του δώσει το όνοµα Ιωάννης. <br><br>

Στην αρχή ο Ζαχαρίας δεν πίστεψε στα λόγια του Γαβριήλ και γι’ αυτό τιµωρήθηκε να µείνει µουγκός έως την ηµέρα που θα βαπτιζόταν το 
παιδί που θα έφερνε στον κόσµο η Ελισάβετ. Έτσι και έγινε. Οκτώ ηµέρες µετά την γέννηση του µωρού, όταν ζητήθηκε από τον πατέρα να 
φανερώσει το όνοµα του παιδιού, εκείνος έγραψε σε µια πινακίδα το όνοµα «Ιωάννης» και αµέσως επανήλθε η οµιλία του. Μέχρι τα τριάντα 
του χρόνια, ο Ιωάννης, ζει ασκητική ζωή στην έρηµο της Ιουδαίας. Τρεφόταν µε ακρίδες (τις τρυφερές άκρες των φυτών) και άγριο µέλι. 
Όσο µεγάλωνε, µεγάλωνε και η χάρη του. Όταν µεταφέρθηκε στις όχθες του Ιορδάνη ποταµού άρχισε να κηρύττει την έλευση του Σωτήρα. 
Η φράση <em>«µετανοείτε ήγγικε γαρ η βασιλεία των ουρανών»</em> είναι δική του και την φώναζε ενώ βάπτιζε πολλούς από αυτούς που έρχονταν να 
τον ακούσουν. Εκεί, τον συνάντησε και ο Χριστός και του ζήτησε να τον βαπτίσει. Εκείνος αρνήθηκε, αλλά επειδή ο Ιησούς Χριστός επέµενε, 
ο Άγιος Ιωάννης ο Πρόδροµος Τον βάπτισε στα νερά του Ιορδάνη. Αυτή την στιγµή ακριβώς εορτάζει η εκκλησία, γι' αυτό και καλείται 
Άγιος Ιωάννης Βαπτιστής. <br><br>

Τα τίµια λόγια του Προδρόµου ενοχλούσαν τις διεφθαρµένες συνειδήσεις των Φαρισαίων και του ίδιου του Ηρώδη, ο οποίος και τον φυλάκισε. 
Σε κάποια γιορτή των γενεθλίων του, ο Ηρώδης ζήτησε από την όμορφη Σαλώµη να του χορέψει και της υποσχέθηκε µε όρκο να της δώσει ό,τι 
του ζητήσει. Η Ηρωδιάς, η µητέρα της, που φθονούσε τον Ιωάννη, είπε στην κόρη της να ζητήσει, από τον Ηρώδη, το κεφάλι του µέσα 
σ’ ένα πιάτο. Αυτό ήταν και το µαρτυρικό τέλος του προφήτη.
</p></td></tr>
</table>
</body>

</html>
