<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Nέα εκθέματα</p></td></tr>

 <tr><td><p class="prologos"> Mετά την σκληρή προσωπική δουλειά που έγινε τον Mάρτιο από την Σοφία και τον Zακ Bίδο, καθώς και το απαραίτητο βάψιμο που έκανε νεαρός αγαπιανός χάρη στο ενδιαφέρον του προέδρου Aντρέα Πιπέρη, είχαμε μια μικρή αλλά όχι αμελητέα αύξηση των εκθεμάτων.</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/Mouseio13_0.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Tο λαογραφικό μουσείο αναπαριστά τη πολιτισμική ιδιαιτερότητα του χωριού μας και προβάλλει, καταρχήν, την ταυτότητα της κοινωνίας μας  σε τοπικό  επίπεδο. H αξία του και η οικονομική συμβολή του στις συνεχείς ανάγκες του Συλλόγου είναι αδιαμφισβήτητη. Θα ήταν κρίμα να γίνει παραμάγαζο κάποιων ανθρώπων... Προσπαθώντας να πείσουμε για τον πραγματικό του ρόλο, σας παρουσιάζουμε δύο αντικείμενα από αυτά που του παραχωρήθηκαν φέτος το καλοκαίρι.<br><br>

 <img src="http://volax.gr/uploads/jimel/old_site/images/Mouseio13_1.jpg"><br><br>

Tο πρώτο είναι ένα παλιό γερμανικό ραδιόφωνο «παγκοσμίου λήψεως» ρεύματος (άραγε Blaupunkt;) από σκούρο καφέ βακελίτη (31x20.5x16cm) που χάρισε η κα. Άννα (του Iερώνυμου) στις 21.07.2013 και τοποθετήθηκε κοντά στον χώρο του υπνοδωματίου.<br><br>

 <img src="http://volax.gr/uploads/jimel/old_site/images/Mouseio13_2.jpg"><br><br>

Tο δεύτερο είναι ένα παλιό επισκοπικό παρασόλι, μια ομπρέλλα δηλαδή για προφύλαξη από τις ηλιακές ακτίνες, που κρατούσαν στις πανηγυρικές λειτουργίες και στην περιφορά, όποτε υπήρχε επίσκεψη επισκόπου στα χωριά (ύψ. x διαμ. 91x99cm). Έχει εντυπωσιακή φούξια εσωτερική φόδρα με ανθάκια, ενώ η απόληξη της λαβής είναι από χάλκινο «πόμολο». Tο έκθεμα προσέφερε ανώνυμος δωρητής στις 10.07.2013 και προέρχεται από παλαιά καθολική ενορία του νησιού. Tο παρασόλι τοποθετήθηκε κλειστό στην εκκλησιαστική ενότητα του μουσείου.
</p></td></tr>

<tr><td><p class="epilogos">
<b>Jimel,</b> 21.08.2013
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

  <tr><td><p class="prologos">
Σήμερα, λίγες ημέρες πριν έρθει ο Σεπτέμβριος του '12, λέμε να ξεκινήσουμε να καταγράφουμε σε αυτή την σελίδα όσοι από τους κατοίκους του χωριού, γεμάτοι κέφι και χωρίς καμία ιδιοτέλεια, κάνουν ενέργειες για την καλυτέρευση του χωριού. Άνθρωποι που σκουπίζουν την αυλή της εκκλησίας, που φροντίζουν τα λουλούδια της, που μαζεύουν τα σκουπίδια από κάτω, που φτιάχνουν το παπαδικό για τα παιδιά, που κλαδεύουν τα ξερά δέντρα από το Καμπί, που φωταγωγούν το θέατρο το καλοκαίρι, που βοηθούν τους γηραιότερους κατοίκους... Αυτό θα μπορούσε να είναι το μικρότερο ευχαριστώ για όλους αυτούς τους ανθρώπους...
</p>

<tr><td><p class="pagetitle">Η αυλή της κυρά-Σοφιάς</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/SofiasSpiti_01.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">Με την απλή παρατήρηση ότι αν ταξιδέψουμε π.χ. στην Γαλλία, θα πρέπει να γυρίσουμε το ρολόι μας μία ώρα πίσω, μου ήρθε μια φοβερή ιδέα στις αρχές της δεκαετίας του '80. Δηλαδή, σκέφτηκα, ότι αν στην Αθήνα είναι 20 Αυγούστου, 12:01 τα μεσάνυχτα, στο Παρίσι έχουμε ακόμη 19 Αυγούστου, 11:01 το βράδυ. Έτσι προχώρησα την σκέψη μου και πίστεψα πως αν ταξιδεύαμε συνεχώς προς την Δύση θα γυρίζαμε πίσω στον χρόνο! <br><br>

Ότι ώρα και να δείχνει στην Ελλάδα, στην Γαλλία το ρολόι πάει μια ώρα νωρίτερα, δυο ώρες πιο νωρίς στο Λονδίνο, εφτά ώρες στη Νέα Υόρκη και δεκατρείς ώρες στην Αλάσκα...  Και για να μην υπολογίσουμε ότι –την ίδια αυτή στιγμή– στα νησιά Φίτζι είναι 10 ώρες πιο μπροστά από ότι στην Ελλάδα. Την ώρα δηλαδή που εμείς πάμε να κοιμηθούμε, οι κάτοικοι των νησιών Φίτζι έχουν ξεκινήσει ήδη να δουλεύουν...<br><br>

Τέτοιες απλοϊκές σκέψεις έκανα στα 11-12 μου χρόνια και πίστευα ότι θα ξαναγύριζα κάποτε στη στιγμή που ο πατέρας μου είχε πάρει το νέο μας αυτοκίνητο (το 1976) και είμαστε όλοι χαρούμενοι, στα παιδικά καλοκαίρια που δεν βγαίναμε ποτέ από τη θάλασσα, σε κάποια γενέθλια που η μητέρα μου μού είχε φτιάξει δεκάδες κρέπες με ζάχαρη, σε «σημαντικούς» ποδοσφαιρικούς αγώνες του σχολείου που είχαμε χάσει και έπρεπε να γυρίσω για να διορθώσω κάποια μικροπράγματα και να γίνω ήρωας –σαν τις ταινίες.<br><br>

Δυστυχώς όταν μεγάλωσα, κατάλαβα ότι δεν γίνεται να πραγματοποιηθεί η σκέψη μου να ταξιδέψω στο παρελθόν –τουλάχιστον με αυτό τον τρόπο...<br><br>

<img src="http://volax.gr/uploads/jimel/old_site/images/SofiasSpiti_02.jpg" border="0"><br><br><br>

Στις 5 Αυγούστου ο Γιάννης ο Χαρικιόπουλος –μόνος του ο άνθρωπος– έβαλε ένα ολόκληρο απόγευμα για να καθαρίσει την αυλή του παλιού σπιτιού της κυρά-Σοφιάς και να ξανακτίσει τις εξωτερικές πέτρες της κουζίνας! Ένα σπίτι που μαράζωνε από τότε που «χάθηκε» στις διάφορες κληρονομιές. «Δεν μπορεί να είναι γεμάτο σκουπίδια και να έρχεται τόσος κόσμος και να το βλέπει σε αυτή την κατάσταση», είπε ο Γιάννης, και σήκωσε τα μανίκια. Έτσι όπως έκανε πάντα όταν ήταν ακόμη στο Σύλλογο.<br><br>

Όταν καθάρισε η αυλή και φανερώθηκαν οι πέτρινες πλάκες από κάτω, νόμισα ότι ξαναταξίδεψα στο παρελθόν. Τότε που ήμασταν μικροί και παίζαμε στην αυλή του, κάτω από τα κλαδιά της γέρικης πασχαλιάς. Και τώρα που το ξανασκέφτομαι βλέπω ότι το σπίτι αυτό βρίσκεται στα δυτικά του χωριού...</p></td></tr>

<tr><td><p class="epilogos">
<b>Jimel,</b> 23.08.2012
</p></td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>

 <tr><td><p class="pagetitle">Τρόπος ζωής – αλληλοβοήθεια</p></td></tr>
 <tr><td><p class="prologos">Για να ξεκινήσουμε ένα κείμενο για τις ομάδες δράσης και τον πολιτιστικό και εξωραϊστικό 
 σύλλογο, που δημιουργήθηκε με την επιστροφή των απανταχού Βωλακιτών στο χωριό, τη δεκαετία του '80, θα είχε ενδιαφέρον να 
 δούμε τον τρόπο ζωής και τις συνθήκες διαβίωσης των κατοίκων του χωριού ολόκληρο τον τελευταίο αιώνα. </p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PRWTH_proSyllogo.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
Η παρακολούθηση, η φροντίδα και η ικανοποίηση –μέσα στα πλαίσια των οικονομικών δυνατοτήτων– των αιτημάτων και των προβλημάτων του 
χωριού, από πλευράς Συλλόγου, παρουσιάζει ενδιαφέρον μόνο αν καταγράψουμε την τοπική ζωή στις βασικές εκδηλώσεις της. Γιατί, μόνο τότε, 
θα καταλάβουμε την έμφυτη ανθρωπιά, την φιλευσπλαχνία και την συμπαράσταση των κατοίκων σε κάθε δυσκολία ή ανάγκη των συγχωριανών 
τους. Ας ξεκινήσουμε, λοιπόν, από τα χρόνια εκείνα, όπου η χαρά και η λύπη εναλλάσσονται μεταξύ των ανθρώπων της μικρής κοινωνίας 
της <em>Βωλάξ</em>.<br><br>

<strong>Το τελευταίο τέταρτο του 19ου αιώνα (1875-1900)</strong><br>
Στο τελευταίο τέταρτο του 19ου αιώνα η Ελλάδα ζούσε δύσκολες στιγμές με πολύ κόπο και μόχθο. Όπως όλη η Ελλάδα, και φυσικά και 
τα 64 χωριά της Τήνου, έτσι και η <em>Βωλάξ </em>προσπαθούσε να αντέξει στις καθημερινές στερήσεις. Οι φυσικές συνθήκες ήταν, από 
μόνες τους, πολύ δύσκολες. Το χωριό χτισμένο μέσα στα βράχια, σε μια σκληρή, άγονη και σχετικά άνυδρη γη πάλευε κάθε μέρα, όχι 
για να καλυτερεύσει αλλά, για να επιβιώσει...<br><br>

Υπήρχαν, όμως, και παράγοντες που βοηθούσαν το χωριό: Τα αρκετά χωράφια που έφταναν πολύ μακριά από τον κεντρικό του πυρήνα. 
Από τις πλαγιές του <em>Σκλαβοχωριού</em> ή το <em>Μπουρό</em>, στα σύνορα <em>Σκαλάδου-Κουμάρου</em>, ως την 
<em>Τράχη</em>, ψηλά, και πέραν του <em>Πετριάδου </em>που 
συνορεύει με το κεφαλοχώρι του <em>Φαλατάδου</em>. <br><br>

Είχε την καλαθοπλεκτική –μοναδική σε όλο το νησί– που ενίσχυε τα όποια έσοδα των χωρικών και ακόμη, είχε τις νέες κοπέλες του χωριού
 που, βοηθούμενες από την απευθείας γραμμή με την Πόλη και την Σμύρνη, έφευγαν για 
<em>παραμάνες </em>σε πλούσια σπίτια της Κωνσταντινούπολης, 
 για αρκετά χρόνια, φτιάχνοντας την προίκα τους και στέλνοντας χρήματα πίσω στην οικογένειά τους για να τα βγάλει πέρα. <br>
<em>«Στα δάκτυλα μπορούσες να μετρήσεις τις γυναίκες που δεν είχαν ξενιτευτεί εκείνα τα χρόνια»</em>, αναφέρει ο Μωραϊτης. 

Οι γυναίκες ήταν πιο προοδευτικές και πιο εξευγενισμένες από τους άντρες τους, όπου η σκληρή γη τούς έκανε κι αυτούς σκληρούς
 και άξεστους, προσκολλημένους στα χωράφια τους και το χωριό τους, σε μια εποχή όπου γράμματα ελάχιστοι γνώριζαν, γιατί 
 δεν υπήρχε σχολείο.<br><br>

Και ενώ ο καθημερινός αγώνας και η συνεχής προσπάθεια, εκείνα τα χρόνια, ήταν αναγκαίος για να εξασφαλίσει το αντρόγυνο 
τα πλέον απαραίτητα για τη διαβίωση της φαμίλιας, τα περισσότερα σπίτια ήταν αρκετά ευρύχωρα –για τα δεδομένα της εποχής 
εκείνης– πετρόκτιστα, από 60 έως 80 τ.μ. με <em>κατώι </em>για να αποθηκεύουν τα βασικά τους αγαθά, με 
<em>κέλλα </em>για τον χοίρο, που 
έβγαζε το κρέας όλης της χρονιάς, και χώρο για μερικές κότες για τ' αυγά της ημέρας. <br><br>

Δέντρα δεν είχε η περιοχή γιατί κάθε σπιθαμή γης έπρεπε να καλλιεργηθεί, αλλά, και περιστεριώνες δεν υπήρχαν [1], όπως σε
 άλλα χωριά, γιατί τα γεράκια και τα όρνια που γύριζαν μέσα στα βράχια θα έτρωγαν τα περιστέρια. Εκείνα τα χρόνια, τα περιστέρια 
 ήταν χρήσιμα γιατί έδιναν καλή κοπριά για τα κηπευτικά ενώ, τα πιτσούνια αποτελούσαν κάπου-κάπου το κρέας της οικογένειας, 
 αντί των κατσικιών. 	<br><br>

Από τις ελάχιστες διασκεδάσεις ήταν κάποιες βεγγέρες, τα χοιροσφάγια και τα διάφορα πανηγύρια στα γύρω χωριά, αλλά,
 και στην ίδια τη <em>Βωλάξ</em>, στις 8 Σεπτεμβρίου.<br><br>

<strong>Το πρώτο τέταρτο του 20ού αιώνα (1900-1925)</strong><br>

Ο ένας πόλεμος διαδέχεται τον άλλο: 1912, 1916, 1922. Οι άντρες βρίσκονται στο μέτωπο. Η γη είναι εγκαταλελειμμένη, 
αφού δεν υπάρχει κανείς να την καλλιεργήσει. Τα χωράφια, τα κτήματα, τα αμπέλια και τα περιβόλια όλα χέρσωσαν και οι σοδειές 
καταστρέφονται. Η ζωή είναι δύσκολη και η δυστυχία απλώνεται. Τα βιβλία γράφουν: <em>«Η φτώχεια και η μιζέρια ήταν το 
χαρακτηριστικό γνώρισμα στις πρώτες δεκαετίες του 20ού αιώνα. Με τη διαφορά, ότι τότε η ζωή δεν προκαλούσε. Η απόσταση 
μεταξύ απόρων και ευπόρων, με τα δεδομένα της εποχής, τουλάχιστον στο συγκεκριμένο χώρο, δεν ήταν τόσο κραυγαλέα. 
Περισσότερο η ποσότητα και λιγότερο η ποιότητα έδιναν το μέτρο της διαφοράς»</em>.<br><br>

Οι λιγότερο φτωχοί προσπαθούν να βοηθήσουν, όπως μπορούν, <em>τους μὴ ἔχοντες ποῦ τὴν κεφαλὴν κλῖναι</em>, γιατί η μεγαλοψυχία και 
η αλληλοβοήθεια είναι ζωτικό στοιχείο στη μικρή τους κοινωνία. Στον <em>Ορφανό</em> έδωσαν ένα παλιό πατητήρι 3x4 τ.μ. για σπίτι 
(σήμερα είναι μέρος από το μαγαζάκι με το όνομα <em>Πέτρινο</em>). Κι εκείνος, σ' αυτόν το χώρο είχε το σαλόνι του, την κουζίνα και 
το κρεββάτι του, ενώ στον ίδιο χώρο έφτιαχνε και τα καλάθια του. Το καθεαυτό πατητήρι, ένας χώρος 1.20x2 τ.μ. όπου πατούσαν 
τα σταφύλια, είχε γίνει το κρεββάτι του αφού πρώτα είχε βάλει ένα στρώμα από φύλλα ασφόδελου και από πάνω μαλλιά προβάτου 
που είχαν μαζευτεί μετά την <em>κουρά</em>... <br><br>

Στον <em>Νταβερώνη</em>, ο παππούς του Γιάννη του Ξενόπουλου, είχε παραχωρήσει έναν χώρο από μικρό κατώι 2x2 τ.μ., σκαμμένο μέσα 
στα βράχια, ίσα-ίσα για να μπορεί να κοιμάται (σήμερα είναι μέρος του σπιτιού του Γιώργου Βίδου του Ζακ). Κάποιοι, είχαν μια 
μικρή κρεββατοκάμαρα μόνο με 4-5 παιδιά, ενώ σε πολλούς που δεν είχαν καθόλου περιουσία, τους πήγαιναν οι συγχωριανοί τους 
ένα πιάτο φαγητό. Η συμπαράσταση των κατοίκων ήταν πολλές φορές συγκινητική.<br><br>

Υπήρχε ο «καφενές» του χωριού, που ήταν παράλληλα και μικρό μπακάλικο. Είχε εσωτερικά ένα μικρό χώρο για να ψήνεται ο καφές και 
μια αίθουσα 4x4 τ.μ. για τους χωρικούς, οι οποίοι όμως, ήταν τόσο φτωχοί που γρήγορα έκλεισε...<br><br>

Πολλοί ήταν αυτοί που στα επόμενα χρόνια πάλεψαν σκληρά για να αποκτήσουν κάποια περιουσία: Ο 
<em>Μπούμπας </em>αναγκάστηκε να δουλέψει 
στον <em>Κάμπο </em>και στους <em>Προβατίνηδες </em>στην <em>Ξυνάρα</em>, όπου κοιμόταν στα άχυρα. Ο 
<em>Καπαντζάς </em>δούλευε στα <em>Χούσλα</em>, στην εξαγωγή του ταλκ 
και της εξόρυξης των πρασίνων μαρμάρων. Ξεκίναγε από τις 03:00 το πρωί, με ένα φανάρι, για να φτάσει στις 07:00 στην δουλειά 
του. Ξαναγύρναγε στο χωριό μετά από από μια-δυο βδομάδες παραμονής του εκεί, γιατί τα μεταφορικά μέσα ήταν –όπως τα ξέρουμε 
σήμερα– ανύπαρκτα. [2]<br><br>
<img src="http://volax.gr/uploads/jimel/old_site/images/PRWTH_nea_proSyllogo.jpg" border="0"><br><br>


<strong>Τα χρόνια του μεσοπολέμου (1923-1940)</strong><br>

Η κατάσταση, δυστυχώς, δεν αλλάζει πολύ. Οι Βωλακίτες σηκώνονται μόλις χαράξει. Πίνουν ένα "ζεστό", όπως λένε (γάλα, καφές με 
γάλα, μερικές φορές σκέτος καφές, κάποτε και φασκόμηλο), και πηγαίνουν για τα ζώα τους. <br><br>

Αυτοί που τα έφερναν βόλτα, έχουν δυο αγελάδες (για να κάνουν <em>"ζευγάρι"</em>) και ένα γάιδαρο. Οι υπόλοιποι μια αγελάδα και ίσως 
ένα γάιδαρο. Ελάχιστοι έχουν και άλογο. Τον γάιδαρο τον έχουν για να πηγαίνουν τα καλάθια τους στη Χώρα, αφού, αποτελούσε το 
μόνο μεταφορικό μέσο για τους κατοίκους του χωριού εκείνα τα χρόνια.<br><br>

Η λεγόμενη <em>τηνιακή αγελάδα</em> έθρεψε πολλές γενιές, μέχρι που η ράτσα της χάθηκε κάπου στη δεκαετία του ’60 –ίσως και αργότερα– 
λόγω της επιμειξίας. Μπορεί να έκανε λίγο γάλα αλλά δεν χρειαζόταν πολύ τροφή και τους επέτρεπε να οργώνουν μεθοδικά, τη γη. 
Στο χωριό, οι χωρικοί έσπερναν κριθάρι στα φτωχικά χωράφια τους και σίκαλη στα καλύτερα, ενώ, σιτάρι –τη βασική τροφή 
του ανθρώπου– δεν έσπερναν στο χωριό...<br><br>

Η παροιμία λέει:<em> «Αν σπείρεις επιμονή, θα θερίσεις νίκη»</em>, και οι 
<em>Βωλακίτες </em>με επιμονή και πολύ προσπάθεια δούλευαν στα χωράφια 
τους, μαθαίνοντας από την ίδια τη φύση και τους παλαιότερους, πότε πρέπει να σπείρεις για να σου αποδώσει το χωράφι πλούσια 
συγκομιδή. <em>«Οκτώβρη και δεν έσπειρες, οκτώ κιλά δεν κάνεις»</em>, υπενθύμιζε μέσω αυτής της λαϊκής παροιμίας, ένας 
<em>Βωλακίτης</em>, 
τον δύσκολο αγώνα της σποράς στις πρώτες φθινοπωρινές βροχές, λίγο πριν από τον Άι Δημήτρη (26 Οκτωβρίου) και μέχρι 
τον Άι Γιώργη. <br><br>

Μετά τα "ζώα" (αγελάδες, γάιδαρος), είχαν να κόψουν από κάπου λίγο χορτάρι και να πάνε στα κατσίκια τους, που ζουν 
ανάμεσα στα βράχια και τρέφονται με φρύγανα μες' τις <em>παραγγεριές</em>. Οι υποχρεώσεις της γυναίκας δεν τελειώνουν: θα έπρεπε να 
πάνε να ποτίσουν κάποιο κήπο. Τα χωράφια είναι διάσπαρτα και δεν μπορούσε ένας άνθρωπος να τα φέρει βόλτα, γι' αυτό και τα 
παιδιά από μικρά βοηθούσαν.<br><br>

Βέβαια, την εποχή αυτή, πηγαίνουν στο μονοθέσιο σχολείο που βρίσκεται στο 
<em>Σκαλάδο</em>, ενώ, μετά στο σπίτι, ποτέ δεν διαβάζουν 
ή γράφουν. Ότι μάθουν στο δημοτικό. Από το πρωί παίρνουν λίγο φαγητό μέσα στο καλαθάκι τους και τρώνε στο σχολείο που 
λειτουργεί υποτυπωδώς και το απόγευμα. Γυρίζοντας πίσω πετούν την τσάντα τους σε μια γωνιά και πάνε να παίξουν ή τα 
στέλνουν οι γονείς τους σε κάποιο χωράφι.<br><br>

Oι άντρες προτιμούν, αντί να στέλνουν τα παιδιά τους στο σχολείο, να έχουν κοντά τους για να τους βοηθούν: 
<em>«Τι τα θέλουν 
τα γράμματα! Να μάθουν να βγάζουν το ψωμί τους. Αυτό αξίζει»</em>. Οι γυναίκες, που τώρα πια πηγαίνουν μαγείρισσες στην Αθήνα, 
αφού δεν μπορούν να πάνε στην Κωνσταντινούπολη, εξακολουθούν να έχουν πιο ανοικτό μυαλό, και επιμένουν να στέλνουν τα παιδιά 
τους στο δημοτικό ώστε οι γνώσεις που αφομοιώνουν να γίνουν εφόδιο για την μετέπειτα πορεία τους.<br><br>

Οι άντρες, αφού γυρίσουν από τα χωράφια, θα κολατσίσουν και θα πάνε να κάνουν καλάθια. Η γυναίκα, εντωμεταξύ, θα ετοιμάσει το 
φαγητό και θα φάνε κατά τις 12:00. Οι άντρες ξαπλώνουν λιγάκι (μισή ώρα με 45 λεπτά) και θα ξαναπιάσουν το καλάθι. Το απόγευμα 
θα το σταματήσουν για να προλάβουν να πάνε σε άλλα χωράφια.<br><br>

Γυρίζοντας, έχει ανάψει η λάμπα πετρελαίου, και η γυναίκα τους έχει ετοιμάσει φαγητό. Τρώνε, και κατά τις 9:00 με 9:30 
θα κοιμηθούν, για να μην καίνε πολύ πετρέλαιο και για να σηκωθούν, νωρίς το πρωί, την άλλη μέρα...<br><br>

Την Κυριακή, ημέρα του Κυρίου, όλο το χωριό θα φορέσει τα πιο καλά του και θα πάει στη λειτουργία. Μετά, πολλές φορές, ο άντρας 
θα φορτώσει στο υποζύγιο τα καλάθια του, και θα κάνει δύο ώρες, για να πάει να τα πουλήσει στη 
<em>Χώρα</em>. Οι τιμές είναι 
εξευτελιστικές, αλλά, πρέπει με τα έσοδα αυτά να αγοράσει ζάχαρη, αλάτι, ρύζι, μακαρόνια... Αν δεν μπλέξει με κάποιον 
<em>Χωραϊτη</em>, θα γυρίσει με λίγα χρήματα.<br><br>

Ευτυχώς είναι η εποχή που κάνουν θραύση οι συναλλαγές με βερεσέ και τεφτέρια. Αν συναντήσει κάποιον θα τα πιούνε και δεν 
αποκλείεται να γυρίσει μεθυσμένος στο χωριό. Ας είναι καλά ο γάιδαρος που τον έφερε, ειδάλλως θα είχε τσακιστεί σε καμιά 
γωνιά του δρόμου, γιατί τα πάντα είναι σκοτεινά και ηλεκτρισμός δεν υπήρχε στο χωριό.<br><br>

Εκείνοι, πάλι, που έμεναν στο χωριό πήγαιναν σε κάποιο σπίτι και έπαιζαν χαρτιά, 
<em>σκαμπίλι ή </em>κοντσίνα, ευτυχώς με λίγα χρήματα...<br><br>

Στο χωριό όμως υπήρχαν και μπεκρίδες. Αυτοί ιδίως ήσαν οι εργένηδες ή οι χήροι. Τις δύο ή τρεις μέρες έπιναν και τις 
υπόλοιπες προσπαθούσαν να συνέλθουν για να ξαναρχίσουν. Και άλλοι θα ήθελαν να πιούν ρακί, αλλά οι γυναίκες τους δεν 
τους άφηναν. Πήγαιναν και τους έπαιρναν...<br><br>

Χαρά δε, των <em>Βωλαξιανών ή</em>ταν, αν έρθει κάποιος από άλλο χωριό να προσπαθήσουν να τον μεθύσουν. Επειδή, ήταν φιλόξενοι, 
τους προσκαλούσαν να έρθουν σπίτι <em>"να πιουν ένα"</em>. Μετά του έλεγαν: <em>«Ε, θες πιεις άλλο ένα, μ' ένα πόδι δεν ήρθες;»</em>. 
Το δεύτερο κέρασμα έφερνε το τρίτο, το τέταρτο και όταν τον έκαναν τύφλα στο μεθύσι καμάρωναν και το έλεγαν στους άλλους.<br><br>

Οι γυναίκες σπανίως έπιναν ποτά, μόνο κανένα καφέ με τις φίλες τους. Λεφτά δικά τους δεν είχαν, και μόνο όταν πούλαγαν 
κανένα αυγό στον <em>Γιαννάκη τον Ψίλο</em>, απ' τον <em>Σκαλάδο</em>, μάζευαν καμιά δεκάρα.<br><br>

Γενικά οι <em>Βωλακίτισες</em> ήταν καλές νοικοκυρές και εργατικές. Πολλές κουβαλούσαν και ξύλα (σχίνους, αχινοπόδια, ρίκια 
–ποτέ ξύλο συκιάς) από τα χωράφια για να μαγειρέψουν ή για να ψήσουν τα ψωμιά στον φούρνο. Συνήθως ζύμωναν για 10 με 
15 ημέρες για το ψωμί της οικογένειας. Αν ο φούρνος δεν γέμιζε, είτε προσέθεταν ένα ταψί φαγητό είτε έλεγαν σε κάποια 
γειτόνισσα, αν θέλει, να βάλει κάτι στον φούρνο.<br><br>

Η άλλη δύσκολη δουλειά για τις γυναίκες ήταν η μπουγάδα, γιατί έπρεπε να ζεστάνεις ένα καζάνι νερό για να κάνεις 
<em>"αλυσίβα"</em> (σταχτόνερο) [3] για τα ασπρόρουχα και να τα μεταφέρεις να τα απλώσεις στον ήλιο. Εν ολίγοις, η ζωή όλων 
αλλά ιδίως των γυναικών ήταν πολύ κουραστική, γιατί εκείνη την εποχή δεν υπήρχαν τα μέσα που υπάρχουν σήμερα.<br><br>

Παρά τις δυσκολίες, οι Βωλακίτες συνέχισαν να βοηθούν, με όση δύναμη είχαν, τα όμορα χωριά. Στο χωριό Σκαλάδος υπάρχει το όμορφο ξωκλήσι της Παναγίας στα Πλακάκια, που βρίσκεται οικοδομημένο (1919) πάνω στη βουνοκορφή Μαύρα Γκρεμνά. Κατά το έτος 1947, με ενέργειες του Δον Μάρκου Σάββαρη συγκεντρώθηκε ένα ποσό για την κατασκευή του μαρμάρινου Βήματος από τον Ιωάννη Φιλιππότη. Στην είσοδο του ναού βρίσκεται ανηρτημένος ένας πίνακας, που φιλοτέχνησε ό ίδιος ο ιερέας, όσων είχαν προσφέρει για το έργο. Στο τέλος του πίνακα των προσφορών (αρ. 69) υπάρχει η αναφορά: Κάτοικοι Βώλακος 27.000 (δρχ).<br><br>

 <img src="http://volax.gr/uploads/jimel/old_site/images/PRWTH_proSyllogo02.jpg"><br><br>

<strong>Τα χρόνια της φυγής (1947-1972)</strong><br>

<em>«Είσαστε τυχεροί εσείς οι Βωλακίτες, που επειδή είσασταν πολύ φτωχοί»,</em> μου είπε μια μέρα ο Γιάννης από την 
<em>Στενή «αναγκαστήκατε να φύγετε απ' το χωριό και έτσι προοδέψατε πιο γρήγορα».</em><br><br>

Πράγματι, το χωριό ήταν πάντα μικρό και σύντομα άδειασε: Οι οικογένειες του Πέτρου του 
<em>Γκιουζέ </em>και του Αντώνη Φυρίγου του <em>Ντουντού</em>
 έφυγαν για τον Καναδά. Οι περισσότεροι έφυγαν για την πρωτεύουσα, όπως οι οικογένειες του Γιώργη Βίδου του 
<em>Μάγγου</em>, του 
 Ιάκωβου Φιλιππούση του<em> γερο-Καρύδα</em>, του Νάτσιου του Χαρικιόπουλου και άλλοι. Άλλοι πάλι κατέβηκαν στη 
<em>Χώρα</em>...<br><br>

Όλοι περίμεναν ότι το χωριό Βωλάξ θα έσβηνε από τον χάρτη, όπως είχαν σβήσει πάνω από 20 χωριά, με τελευταίο το 
(πραγματικά ωραίο χωριό) <em>Μοναστήρια</em>. Η φτώχεια και η αναγκαστική φυγή των πιο νέων ερήμωσε το χωριό με αποτέλεσμα 
οι κάτοικοι να νιώθουν άσχημα, σαν να έπρεπε να λογοδοτήσουν για την ανέχειά τους...<br><br>

Ιστορίες πολλές: Η Α. Ξ. που ζει στην Χώρα, ντρεπόταν να πει ότι ήταν απ' τη 
<em>Βωλάξ </em>και έλεγε ότι ήταν από τον <em>Φαλατάδο</em>. 
Σήμερα, βέβαια, καμαρώνει και βροντοφωνεί ότι είναι <em>Βωλακίτισα</em>. <br><br>

Η Ε. Β. ενόσω βρισκόταν στο χωριό της <em>Στενής</em>, μια κυρία τη ρώτησε: 
<em>«από που είσαι συ;»</em>. Εκείνη απάντησε: <em>«από την Σύρο, 
αλλά είμαι παντρεμένη μ' έναν Βωλακίτη»</em>. Τότε, η κυρία της είπε: <em>«Αχ, καημένη, απ' τη Βουλάξ βρήκες να παρ'ς άντρα;»</em>...<br><br>

Ούτε καν η Κοινότητα Φαλατάδου δεν ασχολείτο με τη <em>Βωλάξ</em>. Σ' εκείνα τα ...25 χρόνια, μόνο μια φορά έδωσε 10.000 δρχ. 
για να φτιάξουν ένα μικρό γεφυράκι στη <em>Λάμαρ'</em>. Ευτυχώς που υπήρχαν τότε οι αγγαρείες των χωρικών και έτσι οι 
υπάρχοντες "δρόμοι" για τα γαϊδούρια συντηρούνταν. Με ειρωνεία ένας Φαλαταδιανός έλεγε τότε: 
<em>«Α, θα δεις ότι σε δέκα χρόνια, όλα τα βωλακίτικα χουράφια θα γινούν φαλαταδιανά!»</em><br><br>

Όμως, δεν είναι μόνο η Κοινότητα Φαλατάδου που (εσκεμένα ή όχι) δεν ασχολήθηκε με τη <em>Βωλάξ</em>. Η <em>Νομαρχία Σύρου</em> 
πήρε την απόφαση να ενώσει (ορθώς) τον ασφαλτόδρομο του <em>Φαλατάδου </em>με τον δρόμο των <em>Κάτω Μερών</em>, στα 
<em>Λουτρά</em>. Περνώντας απ' το <em>Ξώμπουργο</em>, τον <em>Κουμάρο </em>και τον <em>Σκαλάδο </em>αφήνοντας, όμως, 
έξω τη <em>Βωλάξ</em>. Βρισκόμαστε στα 1971-1972. Λίγα χρόνια αργότερα ο πρόεδρος της Κοινότητας <em>Φαλατάδου </em>Γιάννης Ζιαννάρας, 
όπου υπαγόταν το χωριό, θα μου πει: <em>«Όταν ζήτησα λεφτά από την Νομαρχία για το χωριό σας, ο υπεύθυνος της Νομαρχίας μου 
απάντησε: "Πρόεδρε τρελλοί είμαστε να ρίξουμε χρήματα στη Βωλάξ που σε λίγα χρόνια δεν θα υπάρχει πια..."»</em>.<br><br>

Σε μια εποχή που δεν υπήρχε εκπρόσωπος στο Συμβούλιο, αυτές ήταν οι προβλέψεις και τα σχέδια των υπευθύνων για το μέλλον του χωριού...<br><br>

<img src="http://volax.gr/uploads/jimel/old_site/images/vintphot09.jpg"><br><br>

<strong>Η επιστροφή και η αρχή της αναγέννησης (1973-1983)</strong><br>

Ασφαλώς, οι ελάχιστοι μόνιμοι κάτοικοι του χωριού, δεν μπορούσαν να κάνουν πολλά πράγματα. Όμως οι 
<em>Βωλακίτες </em>της Αθήνας που 
αγαπούσαν παράφορα αυτόν τον φτωχό τόπο, απεφάσισαν να δραστηριοποηθούν! Έτσι ανέλαβε η ιδιωτική πρωτοβουλία: Ένας από τους 
πιο δραστήριους ήταν ο Ιάκωβος Φιλιππούσης, ο <em>γερο-Καρύδας</em>, που μαζί με τον Νάσο Βίδο και με μερικούς άλλους σκέφτηκαν να 
μαζέψουν λεφτά στην Αθήνα, και όταν οι μπουλντόζες θα έφταναν στο <em>Μπουρό
</em>να τις πλρώσουν για να κάνουν την διάνοιξη μέχρι το χωριό.<br><br>

Ο ίδιος πήγε και βρήκε τους ιδιοκτήτε,ς απ' όπου θα περνούσε ο δρόμος, για να του επιτρέψουν να περάσει. Άλλοι με ευκολία και 
άλλοι με πολύ δυσκολία του έδωσαν την άδεια με την προϋπόθεση να ξαναχτιστούν μετά τα ντουβάρια. Οι δε, ντόπιοι 
<em>Βωλακίτες </em>ανέλαβαν να τα κτίσουν χωρίς να πληρωθούν. Έτσι, έκαναν κάπου 90 μεροκάματα ο καθένας τους δίχως να πάρει μια δεκάρα.<br><br>

Αν και ο δρόμος σταμάτησε 100 μέτρα από την είσοδο του χωριού, στη θέση <em>Καμπί</em>, από τότε άρχισαν οι ξενιτεμένοι 
<em>Βωλακίτες </em>να επισκέπτονται το χωριό. Έτσι, δεν άργησε να ξεκινήσει και η πρώτη αναπαλαίωση σπιτιού στο χωριό, το 1977. Ο πρώτος που 
ξεκίνησε να φτιάξει το παλιό γκρεμισμένο σπίτι του προπάππου του ήταν ο Ιάκωβος Βίδος του Γεωργίου. Τότε, ο αδελφός του του 
έλεγε ότι ήταν τρελλός να πετάει χρήματα στο χωριό. Όμως, πολύ σύντομα τον μιμήθηκαν κι άλλοι, και αργότερα και ο ίδιος 
ο αδελφός του...<br><br>

Ένα σπουδαίο έργο που έγινε εκείνη την εποχή, λίγο πριν την δημιουργία του Συλλόγου, ήταν η ανεύρεση λίγου νερού (ενός 
κυβικού το 24ωρο) αρίστης ποιότητας, στην περιοχή <em>Τράχη</em>, σε χωράφι του Αντρίκου Βίδου, και η δημιουργία μιας δεξαμενής 
76 κυβικών στον <em>Πέτασο</em>, μπαίνοντας στο χωριό, που ανήκει στον Γιαννούλα Πιπέρη και απ' όπου τροφοδοτείται ακόμα και σήμερα 
το χωριό [4].<br><br>

Εκείνη την εποχή πολλά χωριά της Τήνου είχαν δημιουργήσει Συλλόγους, γι' αυτό και οι 
<em>Βωλακίτες </em>της Αθήνας σκέφτηκαν ότι και 
εκείνοι έπρεπε να φτιάξουν έναν εξωραϊστικό και μορφωτικό σύλλογο για να συντονίσουν τις μεμονωμένες ενέργειες.<br><br>

Έτσι το 1982, στα πρώτυπα του αντίστοιχου συλλόγου του <em>Κουμάρου</em>, δημιουργήθηκε ο Σύλλογος <em>"Η Βωλάξ Τήνου"</em>. Ο Σύλλογος αυτός, 
υπήρξε από τα επόμενα χρόνια και για πολύ μεγάλο χρονικό διάστημα, ένας από τους πιο δραστήριους ολόκληρης της Τήνου,
 σώζοντας το χωριό από τον αφανισμό και μετατρέποντάς το στο αγνώριστο χωριό που βλέπουμε σήμερα και που είναι σημείο 
 αναφοράς του νησιού.
</p></td></tr>


<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><p class="comments">
[1] Ο <em>Νταμιάνος</em>, με καταγωγή από την <em>Περάστρα</em>, έχτισε τη δεκαετία του '20 έναν περιστεριώνα, μέσα στο χωριό για να 
είναι προστατευμένος από τα γεράκια, αλλά σιγά-σιγά αφέθηκε στην μοίρα του...<br><br>

[2] Φτωχοί και κακόμοιροι υπήρχαν αρκετοί: Ο <em>Μπόρτολος έ</em>μενε μόνος του και πάλευε να τα φέρει βόλτα. Οι δυσκολίες ήταν 
πάρα πολλές. Ο <em>γερο-Ντουντός</em> στην περίοδο του πολέμου, με τις μεγάλες στερήσεις, αναγκαζόταν να τρώει βραστά χόρτα με 
αποτέλεσμα να πάθει αβιταμίνωση...<br><br>

[3] Η αλυσίβα είναι ένα αλκαλικό διάλυμα που παρασκευάζεται με το βράσιμο του νερού μαζί με στάχτη από καμένα ξύλα (βράζεις 
2 κ.σ. στάχτη σε 1 ποτήρι νερό και σουρώνεις). Στα παλαιότερα χρόνια τη χρησιμοποιούσαν για τη λεύκανση των ρούχων, αλλά 
και για το λούσιμο. Η αλυσίβα έχει καθαριστικές ιδιότητες λόγω του ανθρακικού καλίου που προσλαμβάνει από τη στάχτη και 
το οποίο έχει την ικανότητα αυτό να διαλύει τα έλαια και τα λίπη.<br><br>

Με την αλυσίβα γινόταν η <em>μπουγάδα</em>. Δηλαδή αφού τα ασπρόρουχα πλενόντουσαν καλά, τοποθετούνταν σε ένα ψηλό καλάθι, 
στο μπουγαδοκόφινο, το οποίο όμως καλυπτόταν προηγουμένως εσωτερικά με ένα χοντρό ύφασμα, το λεγόμενο 
<em>σταχτόπανο </em>και 
που τα άκρα του έβγαιναν έξω από το κοφίνι. Στη συνέχεια διπλώνονταν τα πλυμένα ασπρόρουχα και στοιβάζονταν μέσα στο 
μπουγαδοκόφινο και στο τέλος σκεπάζονταν αυτά από τις άκρες του <em>σταχτόπανου</em>. Πάνω λοιπόν από το σταχτόπανο άρχιζαν 
και έρριχναν αργά αργά και κατά διαστήματα την αλυσίβα. Το υγρό αυτό διάλυμα σιγά - σιγά διαπερνούσε τα ρούχα και ε
ξέρχονταν από το κάτω μέρος του κοφινιού παρασύροντας τα υπολείμματα από τους λεκέδες που υπήρχαν στα ρούχα. Όταν η 
αλυσίβα ήταν καλή, τότε τα ασπρόρουχα έπαιρναν ένα όμορφο κρινόλευκο χρώμα. [βικιπαίδεια]<br><br>

[4] Η ανάγκη να βρεθεί νερό (σε χωράφι <em>Βωλακίτη</em>) και να φτάσει τρεχούμενο νερό σε κάθε σπίτι, αλλά και σε τέτοια ποσότητα, 
ώστε να μην παρατηρηθεί κάποιο πρόβλημα, ήταν το ζητούμενο στα μέσα της δεκαετίας του '70. Οι έρευνες έγιναν στα ψηλότερα 
σημεία πλησίον του χωριού (π.χ. στην <em>Τράχη</em>) ώστε να διευκολυνθεί η υδροδότηση των σπιτιών του χωριού. <br><br>

Ο Λούης Βίλλας, μάλιστα, υπέδειξε τον Ζάχο, από τα Μοναστήρια, έναν ραβδοσκόπο που προσπαθούσε να εντοπίσει υπόγεια ύδατα 
κρατώντας στο χέρι του μια ράβδο...<br><br>

Όταν ο Ιωάννης Παλαιοκρασσάς εξελέγη βουλευτής Κυκλάδων, τού ζητήθηκε κάποιο κονδύλι για το συγκεκριμένο θέμα. Η απάντηση του 
βουλευτή ήταν θετική και δόθηκε ποσό ύψους 300.000 δρχ. στην Κοινότητα <em>Φαλατάδου</em>, ώστε να περάσει ακολούθως στη 
<em>Βωλάξ</em>. Την 
ίδια εποχή η κυρά-Μαρία του <em>Γιαννούλα </em>παραχώρησε χώρο στον <em>Πέτασο </em>(ο κοντινότερος λόφος σε μεγαλύτερο υψόμετρο από το υπόλοιπο 
χωριό) ώστε να φτιαχτεί μια δεξαμενή που θα φύλαγε τα νερά του χειμώνα για να χρησιμοποιηθούν τους θερμούς μήνες του καλοκαιριού.
</p></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>
<tr><td><p class="epilogos">
<b>Jacques, </b>12.06.2010	
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

