<html>
<head>
	<meta http-equiv="Content-Language" content="en-us">
	<meta http-equiv="Content-Type" content="text/html; charset=UTF-8">
	<meta name="keywords" content="Βωλάξ">
	<title>Βωλάξ</title>
	<link rel="stylesheet" href="theme/appearance.css">
	<LINK REL="SHORTCUT ICON" HREF="theme/volax.ico">
	<script type="text/javascript" language="JavaScript1.2" src="stm31.js"></script>
	<script type="text/javascript" language="JavaScript1.2" src="jquery.js"></script>
</head>

<body bgcolor="#8fb7d0" topmargin=0 background="theme/bg2.jpg" style="background-repeat:repeat-x;">
	<table cellpadding="0" cellspacing="0" align="center">
		<tr>
			<td>
				<table cellpadding="0" cellspacing="0">
					<tr>
						<td style="padding-right:20px;" >
							<img src="theme/logo.jpg"></td><td style="padding-right:80px; background-repeat:no-repeat;" background="theme/green.jpg" valign="top" class="titlewhite2"><a class="titleblack10" href="ligalogia.asp">www.volax-tinos.gr</a><br><a class="titlewhite2" href="ligalogia.asp">Ποιοι είμαστε</a>
						</td>
						<td style="padding-right:20px;">
							<a href="ContactForm.asp"><img src="theme/talk.jpg" border="0"></a>
						</td>
						<td style="padding-right:10px;">
							<a href="vour.asp"><img src="theme/wd01.jpg" border="0"></a>
						</td>

					</tr>
				</table>
			</td>
		</tr>
		<tr>
			<td id="tdMenu">
				<!-- menu was here -->
			</td>
		</tr>
	</table>



<SCRIPT LANGUAGE="JavaScript">
function openWindow(URL,x,y) {
  x=x+15;
  y=y+25;
  if (x<screen.availWidth) {
    var nLeft,nTop
    nLeft=(screen.availWidth-x)/2
    nTop=(screen.availHeight-y)/2    
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=0, width="+x+", height="+y+", left="+nLeft+", top="+nTop);
  } else {
    newWindow = window.open(URL, "myNewWindow", "toolbar=0, location=0, directories=0,"+
    "status=0, menubar=0, scrollbars=1, resizable=1, width="+(screen.availWidth-30)+", height="+y+", left=15, top=100")
  }
  //newWindow.document.title="PocketBiz Demo"
}

</SCRIPT>



<table cellpadding="0" cellspacing="0" align="center" width="868" height="38"><tr><td></td></tr></table>

<table cellpadding="0" cellspacing="0" align="center" width="868">
  
<td valign="top" bgcolor="white">
  <table cellpadding="0" cellspacing="0">
     <tr><td width="193" height="39" bgcolor="b5e1e5"><p class="titleblack">Τα πάντα για το χωριό!</p></td></tr>
     <tr><td bgcolor="bfbdbd" background="theme/wd_02.jpg" style="background-repeat:no-repeat;"><p class="body">
     <a class="body" href="press.html">εφημερίδες \ περιοδικά</a><br>
     <a class="body" href="biblia.html">βιβλία</a><br>
     <a class="body" href="tv.html">τηλεόραση \ internet</a><br><br>
     </p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika.html">Ζωγραφική</a></p></td></tr>
     <tr><td width="193" height="39" bgcolor="41637e"><p class="titlewhite" ><a class="titlewhitelink" href="eikastika2.html">Φωτογραφία</a></p></td></tr>
     <tr><td width="193" height="39" bgcolor="e6d7a4"><p class="titleblack">Forget me not!</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="totektora.html">αναμνήσεις - σχόλια<br></a></p></td></tr>
     <tr><td width="193" height="39" bgcolor="e6d7a4"><p class="titleblack">Σύνδεσμοι</p></td></tr>
     <tr><td bgcolor="b5e1e5" height="36"><p class="body"><a class="linkfoto" href="links.html">σερφάρισμα στο... νησί</a>
     </p></td></tr>
     <tr><td bgcolor="7f95a8" align="center" height="209" valign="middle"><img src="theme/rock.jpg"></td></tr>
 </table>
</td>
   

<td valign="top" bgcolor="white" align="left">
 <table cellpadding="0" cellspacing="0" align="center" width="675">

<tr><td><p class="pagetitle">Kατάλογος αλωνιών</p></td></tr>

 <tr><td><p class="prologos"> H Άννα του Aλέκου και ο Zακ κάθησαν ένα απόγευμα του καλοκαιριού και έφτιαξαν έναν κατάλογο με όλα τα αλώνια που υπάρχουν σήμερα στο χωριό. Όσα δηλαδή έφτασαν να υπάρχουν μέχρι τις μέρες μας, γιατί πολλά εγκαταλείφθηκαν από τους κληρονόμους τους και άλλα τα άφησε ο ίδιος ο χρόνος...</p></td></tr>
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/ALONIA_004s.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">Πέρασαν τα χρόνια και η τεχνολογική εξέλιξη έφερε την πρόοδο. Πρόοδος, που βοήθησε τη ζωή να καλυτερέψει και να διευκολύνει τους ανθρώπους στον αγώνα της για επιβίωση. Ιδιαίτερα στον τομέα της γεωργίας, τότε που ο κάματος μετρούσε  τους πόνους του τα βράδια.<br><br>

Eκείνα τα χρόνια το αλώνι είχε τη δική του μαστοριά. Το έκτιζαν ανάμεσα σε δομούς ή ξέφωτα και το έζωναν με ξερολιθιά στα τόξα του –με τ'ς αζούρ'ς–  για να στερεώσουν τα χώματα και να διαφυλάξουν τον καρπό. Aλώνια περίτεχνα, μεγάλα και ολοστρόγγυλα, γυρισμένα με πέτρα και με γιομάτους αρμούς· αλώνια πρωτόγονα, μικρά, υπερυψωμένα επάνω σε πλάκες· όλα γεμάτα αναμνήσεις, κάματο και ευτυχία... Σπορά–θέρος–αλωνισμός: μια δουλειά γεμάτη κόπο και μαστοριά.<br><br>

Έχουμε και λέμε: «Aλώνια που υπάρχουν στη Bωλάξ την 1.09.2013, αρχίζοντας από το Bουνό»:
</p></td></tr>
<tr><td style="padding-left:25px;">
<table width="625" align="left" cellspacing="0" cellpadding="0">
<tr>
<td class="cell30dark"><font class="table">1. του Kουμάνη</font></td>    
<td class="cell20dark"><font class="table">στο Bουνό</font></td>
</tr>
<tr>
<td class="cell30dark"><font class="table">2. του Σαγκάρη</font></td>    
<td class="cell20dark"><font class="table">στη Γρίζα</font></td>
</tr>
<tr>
<td class="cell30dark"><font class="table">3. του Kαρύδα</font></td>    
<td class="cell20dark"><font class="table">στη Γρίζα</font></td>
</tr>
<tr>
<td class="cell30dark"><font class="table">4. του Iερώνυμου</font></td>    
<td class="cell20dark"><font class="table">στη Σαββαγιάννη</font></td>
</tr>
<tr>
<td class="cell30dark"><font class="table">5. του Aντωνά</font></td>    
<td class="cell20dark"><font class="table">στη Σαββαγιάννη</font></td>
</tr>
<tr>
<td class="cell30dark"><font class="table">6. του Γκανάνη</font></td>    
<td class="cell20dark"><font class="table">στη Σαββαγιάννη</font></td>
</tr>
<tr>
<td class="cell30dark"><font class="table">7. του Πιπέρη</font></td>    
<td class="cell20dark"><font class="table">στη Σαββαγιάννη</font></td>
</tr>
<tr>
<td class="cell30dark"><font class="table">8. του Πιπέρη</font></td>    
<td class="cell20dark"><font class="table">στη Σαββαγιάννη (δίπλα στο άλλο)</font></td>
</tr>
<tr>
<td class="cell30dark"><font class="table">9. του Γεωργούλα</font></td>    
<td class="cell20dark"><font class="table">στη Kαυκάρα</font></td>
</tr>
<tr>
<td class="cell30dark"><font class="table">10. του Γεωργούλα</font></td>    
<td class="cell20dark"><font class="table">στο Άπλωμα</font></td>
</tr>
<tr>
<td class="cell30dark"><font class="table">11. του Aλέξ</font></td>    
<td class="cell20dark"><font class="table">στο Άπλωμα</font></td>
</tr>
<tr>
<td class="cell30dark"><font class="table">12. του Nταμιάνου</font></td>    
<td class="cell20dark"><font class="table">στη Kαυκάρα</font></td>
</tr>
<tr>
<td class="cell30dark"><font class="table">13. του Πιπέρη</font></td>    
<td class="cell20dark"><font class="table">πίσω από τον Xοντρό Γκρεμνό</font></td>
<tr>
<td class="cell30dark"><font class="table">14. του Kαρύδα</font></td>    
<td class="cell20dark"><font class="table">πίσω από τον Xοντρό Γκρεμνό</font></td>
</tr>
<tr>
<td class="cell30dark"><font class="table">15. του Γάτα</font></td>    
<td class="cell20dark"><font class="table">πίσω από την εκκλησιά</font></td>
</tr>
<tr>
<td class="cell30dark"><font class="table">16. του Nικολή</font></td>    
<td class="cell20dark"><font class="table">στο Aλωνάκι</font></td>
</tr>
<tr>
<td class="cell30dark"><font class="table">17. του Παράβολα</font></td>    
<td class="cell20dark"><font class="table">στη Xαμαδή</font></td>
</tr>
<tr>
<td class="cell30dark"><font class="table">18. του Nταμιάνου</font></td>    
<td class="cell20dark"><font class="table">στη Kουλίκα</font></td>
</tr>
<tr>
<td class="cell30dark"><font class="table">19. της Eκκλησιάς</font></td>    
<td class="cell20dark"><font class="table">στη Πετρακάκη</font></td>
</tr>
<tr>
<td class="cell30dark"><font class="table">20. του Πιπέρη</font></td>    
<td class="cell20dark"><font class="table">στο Πέτασο</font></td>
</tr>
<tr>
<td class="cell30dark"><font class="table">21. του Aντρίκου</font></td>    
<td class="cell20dark"><font class="table">στα Δεντρά</font></td>
</tr>
<tr>
<td class="cell30dark"><font class="table">22. του Γκιουζέ</font></td>    
<td class="cell20dark"><font class="table">στη Γκαγγέλη</font></td>
</tr>
<tr>
<td class="cell30dark"><font class="table">23. του Γεωργούλα</font></td>    
<td class="cell20dark"><font class="table">στον Πετριάδο</font></td>
</tr>
<tr>
<td class="cell30dark"><font class="table">24. του Nτουντού</font></td>    
<td class="cell20dark"><font class="table">στη Kολαρού (υπάρχει;)</font></td>
</tr>
<tr>
<td class="cell30dark"><font class="table">25. του Kακάλα</font></td>    
<td class="cell20dark"><font class="table">πίσω από το σπίτι του (υπάρχει;)</font></td>
</tr>

</table>
</td></tr>

 <tr><td style="padding-top:20px; padding-left:25px;"><img src="theme/greyline.jpg"></td></tr>
 
  <tr><td><p class="pagetitle">Περί Aλωνιών...</p></td></tr>
 <tr><td><p class="prologos">
Σε αντίθεση με το σήμερα, που αφήσαμε τα αλώνια για να φτιάξουμε... σαλόνια, διαβάσαμε ένα νοσταλγικό κείμενο της 
<em>Οφιούσσας </em>με χρυσοπράσινα χωράφια και κύματα από στάχυα. Έτσι, εύκολα, ξαναγυρίσαμε στις εποχές που οι άνθρωποι έφτιαχναν αλώνια κι «αλώνευαν». Στις εποχές που<em> «το άγχος της βροχής δεν ήταν για να γεμίσουν οι δεξαμενές και οι πισίνες, αλλά για να μεστώσει ο καρπός»</em>. Τότε που <em>«το κριθάρι συντηρούσε τους ανθρώπους, τις αγελάδες, τις κότες, τους χοίρους, τον γάιδαρο»</em>. 
<font class="pagebodygreen">[ophioussa 9.05.2009]</font> Ας δούμε, λοιπόν, κάποια από τα αλώνια του χωριού και ας δούμε πως τα χρησιμοποιούσαν εκείνα 
τα χρόνια.</p>
</td></tr>
 
 <tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/ALONIA_000.jpg" border="0"></td></tr></table></td></tr>

<tr><td style="padding-top:20px; padding-left:25px;"><img src="theme/greyline.jpg"></td></tr>

<tr><td><p class="pagebody">
Ο αλωνισμός ήταν κάτι πολύ επίπονο και κουραστικό, αλλά παράλληλα, ήταν μια καθιερωμένη παραδοσιακή εργασία που μας έδινε την σημαντικότερη από τις τροφές μας –το ψωμί. <em>«Τώρα, αυτό το ξεπερασμένο από την εποχή μας σκηνικό και όμορφη ατμόσφαιρα, αντικατέστησε η μυρωδιά του πετρελαίου και ο απαίσιος βρυχηθμός των αλωνιστικών μηχανικών τεράτων»</em>. 
<font class="pagebodygreen">[Μωραϊτης, σελ. 321] </font>
Το ένα μετά το άλλο, τα παραδοσιακά αλώνια, από την πολύχρονη απραξία χορταριάζουν, σκεπάζονται με θάμνους και αφήνονται στην τύχη τους...<br><br>

Τα περισσότερα αλώνια της Βωλάξ βρίσκονται γύρω από το χωριό (το πιο απομακρυσμένο βρίσκεται στον Πετριάδο...) για να διευκολυνθούν διπλά οι γεωργοί: όχι τόσο για να βοηθηθούν στην αποθήκευση του καρπού –συνήθως κριθάρι– αλλά για να έχουν κοντά τους τα άχυρα ώστε, τον χειμώνα, να μπορούν να ταΐσουν εύκολα τα ζώα τους! Γι' αυτό, κοντά στα αλώνια, θα βρούμε και κάποιους μικρούς αχυρώνες ή ένα-δύο στάβλα για τις αγελάδες και τον γάιδαρο ή το μουλάρι.  
</td></tr>


<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/alonia_1975.jpg" border="0"></td></tr>
</table></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="450">Οι αγελάδες του Μάρκου οδηγούνται στο αλώνι του (1975)</td></tr>
</table></td></tr>

 
<tr><td><p class="pagebody">
Η κάθε οικογένεια είχε τουλάχιστον ένα ή περισσότερα αλώνια, με συνέπεια στις μέρες μας, ενώ έχει μειωθεί ο πληθυσμός του χωριού, να μπορούμε να μετρήσουμε αρκετά από αυτά γύρω από το χωριό. Αυτό δίνει μια εικόνα πλασματική, πλούσιας και «γεμάτης» γης, ενώ η αλήθεια είναι τελείως διαφορετική: η γη στο χωριό είναι άγονη και τα πιο προνομιούχα χωράφια μπορούν να παράξουν μόνο μιγάδι (σίκαλη με κριθάρι) και όχι σιτάρι.<br><br>

Το αλώνι είναι ένας κυκλικός χώρος με διάμετρο 4-6m περίπου, πλακοστρωμένος στο κάτω μέρος του. [1] Στο χωριό, θα συναντήσετε και ένα-δύο όπου το δάπεδό τους είναι από μονολιθικό γρανίτη, ίσως μοναδικά στον κόσμο. Το τοίχωμα του αλωνιού, περιμετρικά, είναι φτιαγμένο από όρθιες πέτρινες πλάκες ύψους 50-60cm («αζούρ'»). Πολλές φορές ένας «άζουρας» με τρεις εξωτερικές πλάκες σχηματίζει μια θυρίδα, εκεί όπου ο αλωνάρης έβαζε κάποιο «μαστραπά» ή παγούρι με νερό για να δροσίζεται κάπου-κάπου από την πολύ ζέστη.<br><br>

Προτού, όμως, φτάσει στο αλώνισμα των σιτηρών, ο αλωνάρης, κουβαλούσε με τον γάιδαρό του τα δεμάτια του καρπού από όλα του τα χωράφια (που δεν είχαν αλώνι) και τα έκανε «θημωνιές». Με δεμάτια από τα σπαρτά δημιουργούσε το προστατευτικό για τον αέρα προπέτασμα –αυτό, που σε άλλα μέρη της Τήνου, το έλεγαν «ροπάρο». Η θημωνιά ήταν ένας κώνος με διάμετρο βάσης 5-6m και ύψος 3m, όπου εξωτερικά, από την κορυφή μέχρι τη βάση, φαίνονταν οι κομμένες ράπες –τα στάχυα– την στιγμή που οι κεφαλές του κριθαριού –ο καρπός– ήταν κρυμμένος μέσα στην θημωνιά. Αυτό γινόταν για να προστατευτούν οι κεφαλές του καρπού από την βροχή ή τις πιθανές βραδυνές κλοπές...<br><br>

Για να πάει ο αλωνάρης να «βάλει αλώνι» –όπως λέγανε– να αρχίσει, δηλαδή, το αλώνισμα, έπρεπε να κάνει πολύ ζέστη. Όμως, τέτοιες μέρες στο χωριό συμβαίνουν λίγες φορές τον χρόνο. Γι' αυτό, με την πρώτη ζέστη, παράταγε όλες τις άλλες δουλειές του και ασχολείτο με το αλώνισμα. Το αλώνισμα, στο χωριό, γινόταν με δύο αγελάδες ως επί το πλείστον και μόνο οι πιο φτωχοί που είχαν μία, χρησιμοποιούσαν και τον γάιδαρο. Αυτό συνέβαινε γιατί η οπλή της αγελάδες είναι περίπου η διπλάσια από αυτή του γαϊδάρου με αποτέλεσμα να τελειώνει γρηγορότερα το αλώνισμα.<br><br>

Στόχος του αλωνίσματος δεν ήταν μόνο να βγάλει τον καρπό από τα στάχυα, αλλά τα στάχυα να σπάσουν (10-15cm) ώστε να μπορούν να γίνουν τροφή για τα ζώα τον χειμώνα, όπως είπαμε. Οι δύο αγελάδες παροτρυμένες από τον αλωνάρη και δεμένες, η μία δίπλα από την άλλη, γύριζαν συνεχώς μέσα στο αλώνι. Επειδή η αγελάδα που βρισκόταν στο εξωτερικό μέρος του αλωνιού πήγαινε πολύ πιο γρήγορα από την άλλη που βρισκόταν στο εσωτερικό του το ζώο κουραζόταν πιο γρήγορα. Mε την προσφώνηση «Αλλαξομιστέ!» (σε κοντινά χωριά το βρίσκουμε και σαν «Αλεξιμαστέ!») και με ένα ραβδί  (ή σκοινί) που κρατούσε για να κατευθύνει τα ζώα και να κουράζεται λιγότερο, ανάγκαζε τις αγελάδες να κάνουν αντιστροφή και να περάσει η εσωτερική αγελάδα έξω και η εξωτερική μέσα. Μέσα στο αλώνι οι αγελάδες φορούσαν κάτι σαν φύμωτρο, τον «χ'μό», (στο λαογραφικό μουσείο του χωριού μπορεί κανείς να δει πως ήταν οι «χ'μοί»), για να μην τρώνε τους καρπούς.<br><br>

Όταν είχε λιώσει για τα καλά η πρώτη στρώση δεμάτων, έριχναν κι άλλα από πάνω. Η κάθε ριξιά ήταν από 8-10 δεμάτια και την έλεγαν «πέτασμα». Με αυτόν τον τρόπο, συνέχιζαν από το πρωί (κατά τις 9:00) μέχρι αργά το βράδυ (19:00)! Η κυκλική περιφορά ήταν μονότονη και το αλώνισμα, προς το τέλος, γινότανε πολύ κουραστικό, γιατί τα πόδια του αλωνάρη και των ζώων βούλιαζαν μέσα στον καρπό και με δυσκολία βάδιζαν. Στο τέλος ο αλωνάρης χάιδευε τα ζώα του και πήγαινε να τα ποτίσει γιατί διψούσαν πολύ. Μετά, τα ευχαριστούσε και τα τάϊζε καλά-καλά. Ο ίδιος έπαιρνε κουβέρτες και κοιμόταν μέσα στο αλώνι, επάνω στα άχυρα και τον καρπό, μήπως εμφανιστεί κανείς και του κλέψει το κριθάρι...
</p></td></tr>

<tr><td><img src="dummy.gif" height="5" width="1"></td></tr>

<tr><td style="padding-top:8px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/ALONIA_001.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/ALONIA_002.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/ALONIA_003.jpg" border="0"></td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
</td><td style="padding-right:8px;"><img src="http://volax.gr/uploads/jimel/old_site/images/ALONIA_004.jpg" border="0"></td></tr>
</table></td></tr>
<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;" valign="top" width="550">«Αυτή είναι ωραία ιστορία: Λοιπόν, στο χωράφι αυτό των Φυριγαίων –ωραίο χωράφι– φτιάχτηκε το 1939 ένας μεγάλος σταύλος. Σχεδόν απέναντι από αυτόν, φτιάχτηκε και ένα αλώνι, κοντά στην ομπατή στην γωνία. Όταν όμως ήρθε ο Πόλεμος του '40-'41, τα αγαθά της γης μετρούσαν παραπάνω! Διαπίστωσαν τότε, ότι όταν λίχνιζαν, έφευγε αρκετός καρπός έξω από το χωράφι, αφού ήταν φτιαγμένο τόσο πίσω. Για να μην χάσουνε λοιπόν ούτε σπόρο, πήραν τους αζούρους, και το ξαναέφτιαξαν από την αρχή, πιο μέσα, ώστε να μην χάνεται τίποτα. Γι' αυτό αν πας σήμερα εκεί –τόσες δεκαετίες μετά– θα δεις ένα αλώνι καλά φτιαγμένο, και τρία μέτρα πίσω του τον λάκο του πρώτου αλωνιού»...</td></tr>
</table></td></tr>

<tr><td style="padding-top:100px; padding-left:25px;"><table align="left" cellpadding="0" cellspacing="0px" class="lezantes">
<tr><td style="padding-right:8px;"><img src="http://volax.gr/uploads/jimel/old_site/images/ALONIA_005.jpg" border="0"></td></tr>
</table></td></tr><br><br>

<tr><td><p class="pagebody">
Δυστυχώς, ας μην έχουμε την εικόνα του ανθρώπου της φύσης που χαλαρώνει και κοιμάται κάτω από τον έναστρο ουρανό. Το «στρώμα» του αλωνάρη δεν ήταν το καλύτερο: αλλού λακουβιασμένο, αλλού εξογκωμένο, χωρίς την άνεση του κρεβατιού και την ησυχία ενός υπνοδωματίου. Ο βαθύς ύπνος –εξαιτίας της υπερβολικής κούρασης– και παρά το ελαφρύ βοριαδάκι και την πρωινή υγρασία ήταν σίγουρος και... αναγκαίος: Το πρωί έπρεπε να αρχίσει το λίχνισμα! [2] Αν δεν φύσαγε καθόλου ή πάλι αν φύσαγε πολύ θα έπρεπε να περιμένει –ίσως και μέρες! Αν 
ο αέρας ήταν λίγος, με το «δικριάνι» (ξύλινη τρίαινα) πέταγε ψηλά τα άχυρα για να τα πάει ο άνεμος έξω από το αλώνι ενώ, αν πάλι, φύσαγε περισσότερο, λίχνιζε χαμηλά για να μην του πάρει ο αέρας και τον καρπό. Εποχές που <em>"εύκολα τις θυμάσαι και εξαιρετικά δύσκολο να τις ζεις"...</em><br><br>

Μετά το λίχνισμα, πέρναγε τον καρπό από το «δριμόνι», ένα ειδικό κόσκινο, ώστε να πέσει κάτω ο καρπός και να μείνουν μέσα οι κόμποι από τα στάχυα, τα «παρασέρματα» όπως τα λέγανε. Αυτά, αργότερα θα αλεθούν και θα γίνουν τροφή για τον χοίρο. Πολλές φορές, ακολουθούσε το κοσκίνισμα με το κόσκινο για να μείνει τελείως καθαρός ο καρπός. Αυτός, με τσουβάλια, κουβαλιέται στο κατώι του σπιτιού και εκεί τοποθετείται, ξανά, σε πήλινα κιούπια που κλείνουν μια πέτρινη πλάκα (σχιστόλιθος) για να προστατευτεί από τα ποντίκια...<br><br>

Τέλος, κουβαλιούνται τα άχυρα στον αχερώνα που υπάρχει –συνήθως κοντά– στο αλώνι. Για να γεμίζουν και να αδειάζουν τα άχυρα, στο χωριό, χρησιμοποιούσαν την κόφα (βλ. τα είδη καλαθοπλεκτικής της Βωλάξ), που γέμιζε και άδειαζε πιο γρήγορα και πιο εύκολα από ένα τσουβάλι. Μετά από όλα αυτά, έχει «απολωνέψει»! Είναι, λοιπόν, η ώρα που η γυναίκα του θα φτιάξει λουκουμάδες για να γλυκαθεί! Θα κάνει τον σταυρό του, θα το γιορτάσει και θα χαρεί όλη η οικογένεια! Όλα αυτά γίνονται τον Ιούλιο –τα χρόνια του πολέμου πολλές βδομάδες πιο νωρίς– γιατί τον Αύγουστο, στην Τήνο, αρχίζουν τα μελτέμια και πολύ δύσκολα μπορεί κανείς να «σηκώσει το αλώνι» (να λιχνίσει), 
 όπως λέγανε...<br><br>

O επισκέπτης που έρχεται στο χωριό μας, μεταξύ άλλων, αξίζει να ρίξει μια ματιά στο αλώνι της πλατείας, στην είσοδο του χωριού, που φτιάχτηκε από τον Σύλλογο πριν από καμιά 20ριά χρόνια και μας θυμίζει τις εποχές που αυτά τα πέτρινα δημιουργήματα ήταν απαραίτητα για την επιβίωση του ανθρώπου. Καλό θα ήταν, όμως, ο Σύλλογος της Βωλάξ να κατορθώσει να ασχοληθεί περαιτέρω και με την προστασία των αυθεντικών αλωνιών του χωριού που σιγά-σιγά αφανίζονται το ένα μετά το άλλο. Πραγματικά αξίζει  με ένα σύστημα GPS, να τα 
μετρήσουμε, να καταγράψουμε την θέση τους, να βρούμε τη διάμετρό τους, να σημειώσουμε την κατάσταση στην οποία βρίσκονται και να τα προστατέψουμε ουσιαστικά. Για εμάς, τα αλώνια και τα παλιά στάβλα του χωριού αποτελούν αληθινά καλλιτεχνήματα και θα πρέπει να ασχοληθούμε σοβαρά κάποτε με αυτά...
</p></td></tr>

<tr><td><p class="comments">
[1] Στο χωριό δεν υπήρχαν (λόγω της ιδιομορφίας του σκληρού εδάφους με τα πολλά βράχια) τα αλώνια-κτίσματα, όπου στο κάτω μέρος τους είχαν τον ανάλογο χώρο και έπεφταν απευθείας τα άχυρα μέσα, ενώ υπήρχε και κάποιος με το «δικριάνι» που τα«πάτωνε» για να χωρέσουν περισσότερα.<br><br>

[2] Ο Μωραίτης, γράφει ότι το πρωί ξεκίναγες με το αλώνισμα και το βράδυ συνέχιζες με το λίχνισμα. Στο χωριό, έπαιρνε μία ολόκληρη μέρα το αλώνισμα, και η επόμενη ήταν για το λίχνισμα (την αυγή), το δρεμόνισμα (το πρωί), το τσουβάλιασμα του καρπού (το μεσημέρι), η μεταφορά (νωρίς το απόγευμα) και η αποθήκευση (απόγευμα-βραδάκι) στο κατώι του σπιτιού...
</p></td></tr>

<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/ALONIA_005b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/ALONIA_005bb.jpg" border="0"></a></td><td style="padding-right:8px;"><a href="javascript: openWindow('images/ALONIA_006b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/ALONIA_006.jpg" border="0"></a></td><td  style="padding-right:8px;"><a href="javascript: openWindow('images/ALONIA_007b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/ALONIA_007.jpg" border="0"></a></td><td><a href="javascript: openWindow('images/ALONIA_008b.jpg',464,360)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/ALONIA_008.jpg" border="0"></a></td></tr></table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td><p class="epilogos">
<b>Jacques,</b> 28.02.2011	
</p></td></tr>

 <tr><td><p class="pagetitle">Γιορτή του Ψωμιού</p></td></tr>
 <tr><td><p class="prologos">
Από το 2008, ο Σύλλογος της Βωλάξ από κοινού με το Επαρχείο Τήνου, διοργανώνουν με ελεύθερη είσοδο, την ετήσια Γιορτή του Ψωμιού από την οποία μαθαίνουμε όλη την διαδικασία για το βασικότερο στοιχείο της διατροφής μας! Με το παρακάτω κείμενο, [1] θα σας μεταφέρουμε μια σύμπτυξη των ομιλιών (από τις δύο τελευταίες εκδηλώσεις) γι' αυτό που έπαιξε και παίζει σημαντικό ρόλο στην ιστορία, στην εξέλιξη της ανθρωπότητας και στην ανάπτυξή της: το ψωμί.</p>
</td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><img src="http://volax.gr/uploads/jimel/old_site/images/PSOMI_000.jpg" border="0"></td></tr></table></td></tr>
<tr><td style="padding-top:20px; padding-left:25px;"><img src="theme/greyline.jpg"></td></tr>
<tr><td><p class="pagebody">
<strong>Λίγα εισαγωγικά</strong><br>
«Στην εκδήλωση αυτή ο στόχος είναι να θυμηθούν οι παλαιότεροι και να μάθουν οι πιο νέοι πως γινόταν το ψωμί τα παλιά –ίσως όχι και τόσο παλιά– χρόνια. Εμείς, σήμερα, το βρίσκουμε πολύ εύκολα: πάμε στον φούρνο ή στο σούπερ μάρκετ, το αγοράζουμε, το τρώμε και ούτε που μας νοιάζει με ποιό τρόπο φτάνει μέχρι σε μας...<br><br>

»Αν σκεφτείτε λιγάκι, θα δείτε ότι χρειάζονται εννέα μήνες, περίπου, για να φάμε το ψωμί –όσο και η γέννηση ενός παιδιού! Δηλαδή, αν δεν σπείρεις τον Οκτώβρη, τον Αύγουστο δεν πρόκειται να φας ψωμί! Πρέπει λοιπόν να έχουμε επίγνωση όλης αυτής της διαδρομής: πως και πότε σπέρναμε, πως και πότε θερίζαμε, πως αλωνίζαμε («αλωνεύαμε», λέμε εμείς εδώ), πως αποθηκεύαμε τον καρπό, πως πήγαινε στον μύλο κ.ο.κ. Όλη την διαδρομή, δηλαδή, μέχρι να γίνει αλεύρι, να το πάρουμε και να μπορέσουμε με το ζύμωμα και το φούρνισμα να φτιάξουμε το 
ψωμί. Αυτή την διαδρομή θα προσπαθήσω να σας πω, με λίγα λόγια, για να μπορέσετε να καταλάβετε τι δουλειά χρειαζόταν γι' αυτό εδώ το αγαθό. <br><br>

»Από τον 13ο αιώνα π.Χ. συναντάμε την λέξη "αρτοποιείο" σε μια μυκηναϊκή πύλινη πινακίδα. Συνεπώς, η λέξη άρτος –και φυσικά ή έννοια του ψωμιού– ήταν κατά πολύ παλαιότερη! «Άρτος» λεγόταν το ψωμί που γινόταν από το σιτάρι. Μόνο αυτό το σκεύασμα λεγόταν έτσι. Φυσικά, υπήρχε και το κριθάρι αλλά τότε το ψωμί λεγόταν «μάζα». Το σιτάρι, στο νησί, ήταν πολύ λιγότερο και απαιτούσε πλουσιότερη γη για να αποδώσει. <br><br>

»Πριν από 20-60 εκατομμύρια χρόνια οι Κυκλάδες, η Στερεά Ελλάδα ακόμη και η Μικρά Ασία ήταν ενωμένη ήπειρος. Πολλαπλές γεωλογικές ανακατατάξεις προκάλεσαν σημαντικές αλλαγές στον φλοιό της γης. Μετακινήθηκαν τεκτονικές πλάκες, καταποντίστηκαν τεράστιοι όγκοι στεριάς, ανέβηκε η στάθμη της θάλασσας και αυτό που έμεινε στις Κυκλάδες, θα λέγαμε ότι είναι οι «κορυφές των βουνών». Συνεπώς, η Τήνος –που δεν έχει πεδιάδες ουσιαστικά– να μην έχει κατάλληλο και πλούσιο χώμα και, φυσικά, στο βουνό είναι πολύ δύσκολο να 
παραχθεί σιτάρι.<br><br>

»Κάποτε το νησί μας παρήγαγε 60.000 κοιλά κριθάρι και μόνο 4.000 κοιλά σιτάρι. Στην ουσία όταν λένε «κοιλό» μιλάμε για δύο τενεκέδες λάδι που έπαιρναν 18 κιλά το καθένα. Έτσι, άλλο το «κοιλό» και άλλο το «κιλό». Κάποτε μετρούσαν τα σιτηρά με γκαζοντενεκέδες... <a href="metra.asp" class="bluelink">(βλ. εδώ, μέτρα και σταθμά)</a> <br><br>

»Η Τήνος ήταν πυκνοκατοικημένο νησί, γι' αυτό, για να θρέψει τους κατοίκους της, καλλιεργούσε κάθε σπιθαμί γης. Ακόμη και στις πλαγιές των βουνών, έχουν χτιστεί «πεζούλες», ώστε να κρατηθεί το χώμα (και να μην κατέβει στην θάλασσα) από τις βροχές ώστε να το καλλιεργήσουν και αυτό. Παρ' όλα αυτά, το σιτάρι και το κριθάρι δεν έφτανε για να θρέψει όλον αυτό τον πληθυσμό, και έτσι, αγόραζαν επιπροσθέτως, 30.000 κοιλά κριθάρι από την υπόλοιπη Ελλάδα και τα παράλια της Μικράς Ασίας και προσέθεταν για τις ανάγκες τους σιτάρι από τις 
αγορές της Ρωσίας και της Αιγύπτου.<br><br>

<strong>Λευκό και μαύρο ψωμί</strong> <br>
»Οι φτωχοί που καλλιεργούσαν τις «παραγγεριές» έτρωγαν κριθαρένιο ψωμί. Στο χωριό Βωλάξ δεν παρήγαγε κανένας σιτάρι, ποτέ. Εκτός, όμως, από κριθάρι έβγαζαν και «μιγάδι», μια μίξη κυρίως σίκαλης και κριθαριού ή και αμειγώς σίκαλης. Ο καρπός από το μιγάδι, είχε μεγαλύτερα «άγανα» (οι λεπτές αποφύσεις) και το ψωμί έβγαινε πιο σκούρο και πιο άγριο θα λέγαμε. Εμείς, όταν είμασταν μικροί, δεν βλέπαμε την  ώρα να μας φέρει ο πατέρας μας, από την Χώρα, μια φρατζόλα άσπρη και αν μάλιστα μας έφερνε και λίγο χαλβά, θεωρούσαμε ότι τρώγαμε 
 ότι καλύτερο υπάρχει στον κόσμο! <br><br>

»Από την άλλη πλευρά, τα άσπρα ψωμιά τα έτρωγαν οι πιο πλούσιοι. Σήμερα ξέρουμε, βέβαια, ότι το πολύσπορο ψωμί είναι πολύ καλύτερο για την υγεία του ανθρώπου αφού βοηθά στην λειτουργία του εντέρου, προσφέρει περισσότερες φυσικές βιταμίνες και φυτικές ίνες και είναι χρήσιμο στην αντιμετώπιση προβλημάτων υγείας, όπως η δυσκοιλιότητα, οι καρδιαγγειακές δυσλειτουργίες και άλλα. Σύμφωνα με έρευνες, λέγεται ότι το μαύρο ψωμί συμβάλλει στην προστασία του παχέος εντέρου από τον καρκίνο. Aκόμη, το συνιστούν οι διαιτολόγοι 
σε άτομα που ακολουθούν δίαιτα για απώλεια βάρους, γιατί χάρη στις φυτικές ίνες που περιέχει, προκαλεί εύκολα το αίσθημα του κορεσμού, με αποτέλεσμα να χορταίνουμε πιο γρήγορα. <br><br>

»Τώρα, να πούμε και λίγα λόγια για το λευκό ψωμί: Tο αλεύρι έχει κιτρινωπό χρώμα και ζυμώνεται δύσκολα. Για να γίνει, λοιπόν, κατάλληλο για ζύμωμα, προστίθενται (στις μέρες μας) διάφορα λευκαντικά και διογκωτικά, ώστε να αποκτήσει άσπρο χρώμα, να γίνει η ζύμη περισσότερο ελαστική και το ψωμί να είναι αφράτο. Γι' αυτό τον λόγο χρησιμοποιούνται βελτιωτικά αλεύρων και –κυρίως στα συσκευασμένα– συντηρητικά.<br><br> 

»Δεν θα σας πω περισσότερα για τα σημερινά ψωμιά που έχουν τροποποιημένα άλευρα και άλλα βελτιωτικά για να «ανεβάσουν» την αρτοποιητική ικανότητά τους γιατί θα σας τρομάξω... Εκείνα τα ψωμιά που είχαμε τότε, αυτά για τα οποία μιλάμε, ήταν καθαρά και αποτελούσαν το βασικότερο στοιχείο της διατροφής μας! Το ψωμί βρίσκεται, εξάλλου, στη βάση της πυραμίδας της μεσογειακής διατροφής, μαζί με άλλα αμυλούχα προϊόντα. 
Παρέχει στον οργανισμό ενέργεια, φυτικές ίνες, βιταμίνες του συμπλέγματος B και ειδικά φυλλικό οξύ, πρωτεΐνες και σίδηρο, συστατικά απαραίτητα για τις λειτουργίες του οργανισμού μας.<br><br>

<strong>Είδη ψωμιού</strong><br>
»Xωριάτικο ψωμί –Ένα το πιο διαδεδομένο είδος ψωμιού και γίνεται με προζύμι και αλεύρι χωρίς πίτουρα. Oλικής αλέσεως –Προέρχεται από αλεύρι ολικής αλέσεως που σημαίνει ότι αλέθεται ολόκληρο το δημητριακό (οι σπόροι του σιταριού μαζί με το πίτουρο). Πολύσπορο ψωμί –Γίνεται από το αλεύρι διαφόρων δημητριακών (σιτάρι, κριθάρι, σίκαλη, βρόμη, καλαμπόκι, ρυζάλευρο). Πολύ συχνά προστίθενται ξηροί καρποί, νιφάδες βρόμης κ.α. Σίκαλεως –Θεωρείται ότι μαζί με το ολικής αλέσεως κάνει καλό στους διαβητικούς, γιατί έχει λιγότερο άμυλο. 
Συνήθως γίνεται από αλεύρι σικάλεως και από σταρένιο (το μιγάδι που λέγαμε). Άλλωστε, το ψωμί από σκέτη σίκαλη είναι πολύ βαρύ. Ψωμί από καλαμπόκι –Kατά την παρασκευή αυτού του τύπου χρησιμοποιείται ένα μείγμα από λευκό και καλαμποκίσιο αλεύρι, που έχει κίτρινο χρώμα. Κατά την Κατοχή το ξέραμε και σαν «μπομπότα».<br><br>

»Τελευταία μπορεί κανείς να βρει στους φούρνους και άλλα είδη ψωμιού που περιέχουν και άλλα συστατικά, όπως σπόρους και μπαχαρικά, ξηρούς καρπούς, ελιές, κρεμμύδι, τυρί κ.λ.π. Εξάλλου, σε καταστήματα βιολογικών προϊόντων μπορούμε να βρούμε βιολογικό ψωμί, που είναι απαλλαγμένο από χημικές ουσίες και συντηρητικά. Oι αρτοποιοί το συντηρούν με φυσικό τρόπο, μέχρι να το καταναλώσουμε, γι' αυτό και έχει πιο σύντομη ημερομηνία λήξης. Συνήθως χρησιμοποιείται για την παρασκευή του σκληρό σιτάρι ολικής αλέσεως.<br><br>

<strong>Σπορά </strong><br>
»Το σιτάρι σπέρνεται στην Ελλάδα τέλη φθινοπώρου. Για τις πιο ορεινές περιοχές κατάλληλος μήνας σποράς θεωρείται ο Οκτώβριος, ενώ για τις υπόλοιπες ο Νοέμβριος. Η σπορά στο χωριό μας γίνεται τον Οκτώβριο, με τα πρωτοβρόχια, που έχει αρχίσει να πίνει η γη, γι' αυτό και ο πατέρας μου έλεγε: <em>«Οκτώβρη και δεν έσπειρες, οκτώ κιλά δεν κάνεις»</em>. Και γενικά, στην αρχή του γεωργικού χρόνου αρχίζουμε πάντα με τα δημητριακά, αφού είναι η βασική τροφή του ανθρώπου. <br><br>

»Κατά τη σπορά χρησιμοποιούνται συνήθως σπόροι της προηγούμενης σοδειάς. Ο γεωργός, βαδίζοντας στο οργωμένο χωράφι και κρατώντας στην χούφτα του τους σπόρους, τους πετάει ελεύθερα σ' ολόκληρη την επιφάνεια του χωραφιού. Για να φυτεύσουν τον καρπό είχαν –ως επί το πλείστον– δύο αγελάδες. Μάλιστα, την μία την λέγανε «δεξιά» και την άλλη «αριστερά» (αριστερή), όπως είχαν τοποθετηθεί ώστε να φορέσουν τον «ζυγό». [Εδώ, οι εξηγήσεις αρχίζουν να δίνονται, δείχνοντας στον κόσμο τον ζυγό και τα υπόλοιπα εργαλεία του γεωργού]. 
Στο κέντρο του ζυγού, τοποθετούνταν το ξύλινο «άροτρο» και το οποίο, στην απόληξή του, πολύ πίσω από τα πόδια των ζώων, κατέληγε σε ένα σιδερένιο σκαπτικό εργαλείο, το «υνί», που έσκαβε, όργωνε το χωράφι και αναποδογύριζε το χώμα που σκέπαζε τους σπόρους.<br><br>

»Βλέπετε κάποιες εγκοπές επάνω στον ζυγό: αυτό υπάρχει όταν το ένα από τα δύο ζώα ήταν πιο δυνατό. Μεταφέρανε τα λεγόμενα «λούρα», προς το μέρος του πιο δυνατού ζώου, ώστε να σηκώνει το μεγαλύτερο βάρος και να ελαφρύνεται το αδύναμο. Αν, πάλι, το άλλο ζώο ήταν πιο δυνατό έκαναν, φυσικά, το ακριβώς αντίθετο.<br><br>

»Όταν τελείωνε η σπορά, υπήρχε συχνά κάποιος που πέρναγε με την «σβάρνα» τους βώλους (αναφέρεται στα λεξικά ως «βωλοσκόπος») και τους έσπαγε. Το σβάρνισμα γινόταν περισσότερο για το φινίρισμα της τελικής επιφάνειας των οργωμένων εδαφών παρά για το ουσιαστικό σπάσιμο των σβώλων. Ήθελαν να είναι το χωράφι χωρίς εξογκώματα, όσο το δυνατόν πιο επίπεδο, ώστε την ώρα του θερισμού, να είναι πιο εύκολη και πιο γρήγορη η συλλογή του καρπού με το «δρεπάνι». Αλλά θα τα πούμε αργότερα αυτά.<br><br>

»Κάτι ακόμη: Ο σπόρος δεν βλαστάνει αμέσως, αλλά περνάει πρώτα από μια περίοδο λήθαργου, κατά την οποία υφίσταται ορισμένες μεταβολές. Η θερμοκρασία και η υγρασία του εδάφους καθορίζουν την έναρξη του φυτρώματος. Την άνοιξη τα φυτά εισέρχονται σε μία περίοδο ταχείας ανάπτυξης στην οποία γίνεται επιμήκυνση του στελέχους ενώ αρχίζει η αύξηση των φύλλων, των ριζών και της ταξιανθίας.<br><br>

<strong>Θερισμός </strong><br>
»Ο Θερισμός γινόταν τέλη Ιουνίου με αρχές Ιουλίου. Βέβαια αυτό εξαρτάται. Όπου δεν έχει καλή γη, ξεραίνεται πιο γρήγορα το σιτάρι/κριθάρι, και γι' αυτό, το θέριζαν πιο νωρίς. Σε αντίθεση με τα καλά χωράφια που το χώμα διατηρούσε την υγρασία του και μπορούσες να το θερίσεις τέλη Ιουνίου για να έχει μεστώσει ο καρπός. Πάντως, δεν θέριζαν ποτέ μέσα στον Μάιο. [Εδώ, ακούγεται το σχόλιο κάποιου, που θυμόταν ότι αυτό συνέβει μόνο κατά την περίοδο της Κατοχής]<br><br>

»Η καλύτερη εποχή για να θεριστεί το στάρι, που προορίζεται για να γίνει αλεύρι, είναι όταν οι κόκκοι έχουν σκληρύνει και μπορούν να κοπούν με το νύχι μας. Τότε, ο κορμός του σταριού, η καλαμιά του, έχει γίνει κίτρινη και το σιτάρι αποδίδει περισσότερο αλεύρι. Η σίκαλη θερίζεται νωρίτερα, γιατί οι κόκκοι της τινάζονται ευκολότερα κι έτσι χάνονται κάποιες ποσότητες. Όταν τα σιτηρά προορίζονται για σπορά πρέπει να θερίζονται όταν έχουν μεστώσει εντελώς, γιατί με το σπόρο αυτό έχουμε καλύτερο φύτρωμα και τα φυτά γίνονται 
πιο δυνατά.<br><br>

»Ο θερισμός, εκείνα τα χρόνια, γινόταν με το χέρι από τον γεωργό και όχι από μηχανήματα. Αυτός χρησιμοποιούσε το δρεπάνι, το γνωστό αυτό θεριστικό εργαλείο από τα πολύ παλιά χρόνια. Το δρεπάνι –το βλέπετε εδώ– αποτελείται από μια ξύλινη λαβή και μια κοφτερή λεπίδα, σε σχήμα μισοφέγγαρου. Ο θεριστής πιάνει με το αριστερό του χέρι μια δέσμη σιτηρών («χερβόλι» ή «χερόβολο») και με το άλλο, σύροντας το δρεπάνι προς το μέρος του, τα κόβει. Πολλά χερόβολα σχηματίζουν ένα δεμάτι και αφού δεθούν μεταφέρονται στα αλώνια.<br><br>

<strong>Αλώνισμα </strong><br>
[Σ' αυτό το σημείο, ο ομιλών, οδηγεί τον κόσμο από το θέατρο στο αλώνι της πλατείας του χωριού. Εκεί, ζωντανά, με πραγματική χρήση ενός αλόγου, γίνεται αναπαράσταση της όλης διαδικασίας] <a href="sitira.asp" class="bluelink">(Βλ. προηγούμενο άρθρο, για τα αλώνια και το αλώνισμα)</a><br><br>

<strong>Αποθήκευση </strong><br>
[Ο κόσμος επιστρέφει στο θέατρο της Βωλάξ για να συνεχιστεί το τελευταίο μέρος της ομιλίας] »Είδαμε λοιπόν όλη την διαδικασία του «αλωνισμού». Να προσθέσουμε ότι, όταν κουβαλούσαν τον καρπό στις αποθήκες, και τον έβαζαν μέσα στα κιούπια, είχαν την συνήθεια –πολλές φορές– επάνω στο κιούπια, στο στόμιο, να βάζουν μια πλάκα σαπούνι. Αυτό γινόταν για να μαζεύει την υγρασία και να προστατεύσει τον καρπό του σιταριού. Μιλάμε, όμως, ότι αυτό γινόταν τα παλιά χρόνια. Εγώ, στην εποχή που ήμουν μικρός δεν θυμάμαι κάτι τέτοιο. 
[Ο ομιλών απευθύνεται στον κόσμο και ρωτά αν κάποιος το θυμάται αυτό. Κανείς δεν το είχε ζήσει, ενώ μια κυρία ποσθέτει ότι <em>«στα δικά μας τα μέρη, είχαμε τα λεγόμενα "αμπάρια", δεν είχαμε κιούπια. Αμπάρι ήταν μια μεγάλη ξύλινη κατασκευή, που από κάτω της είχε μια τρύπα και όταν σήκωνες το ξύλο έβγαινε ο καρπός. Εμείς βάζαμε το στάρι στο «αμπάρι» για να μην χαλάσει».</em>]<br><br>

<strong>Ζύμωμα</strong><br>
»Ας έρθουμε τώρα στην γυναικεία συμβολή στην δημιουργία του ψωμιού, στο πως το αλεύρι γίνεται ψωμί: Συνήθως η γυναίκα ζύμωνε με βάση τον αριθμό ατόμων της οικογένειάς της. Είτε μία φορά την εβδομάδα είτε κάθε 15 μέρες, ανάλογα. Είχαν, μάλιστα, και ένα άλλο έξυπνο κόλπο, που όταν εμείς είμασταν παιδιά δεν μας άρεσε καθόλου. Δεν ζυμώναν όταν είχε τελειώσει το ψωμί αφού, μόλις θα έβγαινε από τον φούρνο, θα πέφταμε επάνω και θα τρώγαμε όσο περισσότερο μπορούσαμε. Όταν, λοιπόν, είχε μείνει ένα ψωμί περίπου, το άφηναν για μια μέρα, 
και μετά ζύμωναν ώστε η κατανάλωσή του να γίνεται με μέτρο. Αυτό, βέβαια, δείχνει το πόσο φτωχές ήταν οι οικογένειες και πόσο προσπαθούσαν να εξοικονομήσουν κάθε τι για το σπιτικό τους. Βεβαίως, σήμερα, γνωρίζουμε ότι να φας μεγάλη ποσότητα ή αν το ψωμί είναι ζεστό αυτό δεν κάνει καλό στο στομάχι μας. [Μια κυρία ενοχλείται από τις «φτωχές οικογένειες» και δηλώνει ότι <em>«σ' εμάς, μάς έφτιαχναν εκτός από το βασικό ψωμί, και μικρά ψωμάκια για κάθε παιδί ώστε να μην παραπονιόμαστε που δεν τρώγαμε φρέσκο. Και ήμασταν εφτά παιδιά 
συν δύο οι γονείς μας, σύνολο εννιά. Εμείς, ζυμώναμε πολλά ψωμιά!»</em>] <br><br>

»Όταν τελείωνε το ζύμωμα, κρατούσαν λίγη ζύμη από την σκάφη και τη βάζανε σε ένα κιουπάκι μικρό και αυτή έμενε σαν μαγιά, που ξύνιζε, και με αυτήν έφτιαχναν το λεγόμενο «προζύμι». Όλα τα άλευρα είναι κατάλληλα για προζύμι, αλλά η σίκαλη είναι μακράν η καλύτερη, αν σας αρέσει η γεύση και το άρωμα που θα προσδώσει στο ψωμί. Από βραδύς πέρνανε τη μαγιά μαζί με ένα δύο κιλά αλεύρι και λίγο αλάτι και το έβαζαν στην σκάφη. Το πρωί, με ζεστό νερό, θα ξεκινούσαν το ζύμωμα.<br><br>

»Η σκάφη, βλέπετε εδώ, [Δείχνει την σκάφη] ήταν ξύλινη. Στο λαογραφικό μουσείο θα δείτε και άλλη μία μεγαλύτερη. Όλες ήταν από μονοκόματο –σκαμμένο εσωτερικά– κορμό δέντρου. Επειδή το χωριό δεν είχε ξυλεία, τις σκάφες τις αγόραζαν από την Κωνσταντινούπολη. Αυτή εδώ, μπορεί να είναι φτιαγμένη πάνω από 150 χρόνια...<br><br>

»Το ζύμωμα ενεργοποιεί τη γλουτένη η οποία είναι υπεύθυνη για το φούσκωμα του ψωμιού. Όσο λοιπόν περισσότερο ζυμώνουμε τόσο πιο λείο γίνεται το ζυμάρι, ενώ το αποτέλεσμα στο ψήσιμο θα είναι η μεγαλύτερη διόγκωση. Ο χρόνος ζυμώματος αλλάζει ανάλογα με το είδος του άλευρου (το μαλακό αλεύρι απαιτεί το μισό χρόνο ζύμωσης από ότι το σκληρό), αλλά και τη δύναμη και τη ταχύτητα με την οποία ζυμώνουμε. Όσο ζυμώνουμε το ζυμάρι γίνεται πιο λείο και ξεκολλάει ευκολότερα από τα χέρια μας. Στο τέλος θα πρέπει να είναι ελαστικό, να μη σπάει 
εύκολα. <br><br>

»Συνήθως το ψωμί το βάζανε σε πανέρια, εξάλλου, η λέξη πανέρι προέρχεται από την λατινική <em>panarium </em>που σημαίνει ψωμί. Έβαζαν, λοιπόν, στο πανέρι (κάποτε και σε πήλινες γαβάθες) μία άσπρη βαμβακερή πετσέτα και τοποθετούσαν μέσα, με λίγο αλεύρι για να μην κολλήσει, το ζυμωμένο ψωμί. Συνήθως, αυτό είχε 4-5kg βάρος και γινόταν ένα μεγάλο ψωμί. Στο χωριό, οι οικογένειες τα βάζανε επάνω σε ένα κρεβάτι 
και τα κάλυπταν με δύο κουβέρτες για να είναι ζεστά και να φουσκώσει γρηγορότερα η ζύμη. Μόλις άρχιζε να φουσκώνει το ψωμί έπρεπε να ξεκινήσει να ζεσταίνεται ο φούρνος.<br><br>

<strong>Φούρνισμα </strong><br>
»Τα πιο παλιά χρόνια το κάθε σπίτι είχε και τον φούρνο του. Σε κάποια σπίτια που δεν υπήρχε ο φούρνος μέσα στην οικία, βρισκόταν σε εξωτερικό σημείο ή, ακόμη, και σε τελείως διαφορετικό κτίσμα. Ο φούρνος ήταν από πέτρα που κράταγε τη θερμότητα [Δείχνει τον φούρνο που υπάρχει δίπλα στο θέατρο] αψιδωτός, με βάθος 1.5-2m και βγάζει τα ψωμιά φρέσκα, ζεστά και μυρωδάτα. Επειδή, σταδιακά και με τη φυσική φθορά τους, άρχισαν να λιγοστεύουν οι φούρνοι, έμειναν στο χωριό 3-4 και αργότερα πιο λίγοι. Εκείνα τα χρόνια, λοιπόν, άρχισαν 
να κάνουν χρήση του κάθε φούρνου περισσότερες νοικοκυρές.<br><br>

»Υπήρχαν συνήθως τρεις βάρδιες, δηλαδή, τρεις οικογένειες (ή και περισσότερες όπως θα δούμε παρακάτω) έκαναν χρήση ανά μέρα. Κανένας δεν ήθελε ν' αρχίσει πρώτος! Χρειάζονταν πολλά ξύλα για να ζεστάνεις έναν φούρνο που είχε μείνει, ίσως και δυο-τρεις μέρες, χωρίς να τον ανάψει κανείς. Προτιμούσαν όλοι να είναι δεύτεροι, αφού ο φούρνος θα ήταν ζεστός από την πρώτη φουρνιά και θα είχε μικρότερη σπατάλη ξύλων, λιγότερο κόπο και η εν γένει διαδικασία θα ήταν πιο γρήγορη. Και η τρίτη, όμως, βάρδια ήταν δύσκολη και δεν την ήθελαν. Αυτό, 
γιατί η νοικοκυρά θα έπρεπε να βρίσκεται μέχρι αργά το απόγευμα και να φουρνίζει.<br><br>

»Στην αρχή, έβαζαν στο φούρνο φρύγανα και αχινοπόδια για να ανάψει γρήγορα. Ακολούθως έβαζαν σπάρτα και κλήματα από τα κλαδεμένα αμπέλια για να αρχίσει να πυρώνει. Από το χρώμα που έπαιρναν οι πέτρες του φούρνου, καταλάβαιναν πως είχε ζεσταθεί. Σταδιακά, ο θόλος άσπριζε από την θερμότητα αλλά, έπρεπε να ζεσταθεί και η πλάκα κάτω. Με το «σκάλεθρο» (εργαλείο για το ανακάτεμα των ξύλων που καίγονταν 
στο φούρνο) τάραζαν τη φωτιά και με τον «πανιστή» (μακρόστενο ξύλο, στη μια άκρη του οποίου έδεναν πανιά) τραβούσαν τα κάρβουνα μπροστά (με προσοχή, ώστε να μην πέσουν στην τρύπα που βρίσκεται μπροστά στο φούρνο) και να ζεσταθούν τα μπροστινά ψωμιά το ίδιο με αυτά που βρισκόντουσαν στο βάθος. Ξαναέριχναν, λοιπόν, κλαδιά (για 5-10 λεπτά) για να ζεστάνουν τον πάτο του φούρνου. Με τον πανιστή καθάριζαν 
καλά τον φούρνο και έβαζαν μέσα το ψωμί. [Εδώ, προσθέτει κάποιος ότι <em>«υπάρχει και μια μια μικρή λακούβα έξω από το στόμιο του φούρνου, στο χωριό, που περιείχε στάχτη και νερό ώστε, εάν έπαιρναν φωτιά τα πανιά του πανιστή, να μπορούν να τα σβήσουν»</em>]<br><br>
 
»Για να φουρνίσουν τα ψωμιά χρησιμοποιούσαν το φτυάρι. Αναποδογύριζαν το ψωμί που βρισκόταν, μέχρι τώρα, στο πανέρι και με αυτό άρχιζαν –από το βάθος προς τα έξω– να τοποθετούν τα ψωμιά. [Ο Γιακουμής προσθέτει: <em>«και βάζανε και λίγο αλεύρι επάνω για να μην κολλήσει στον πάτο»</em>].<br><br>

»Στο τέλος, έβαζαν μια πλάκα (την σφράγιζαν με λάσπη ή έβαζαν μια μεγάλη τετράγωνη πέτρα από πίσω) για να κλείσουν ερμητικά τον φούρνο και να μην χάνεται καθόλου η ζέστη. Ο φούρνος για να ζεσταθεί ήθελε 50-60min περίπου. Και τα ψωμιά τα άφηναν 1-2 ώρες, αναλόγως, για να ψηθούν. Αν μια οικογένεια είχε λίγα άτομα, για να μην πάει χαμένος ο φούρνος, συνέβαινε το εξής: Είτε μια άλλη γυναίκα, που είχε μικρές ανάγκες, συμπλήρωνε την πρώτη, είτε εκτός από τα ψωμιά, η πρώτη, προσέθετε και άλλα φαγητά (ντομάτες γεμιστές κ.λ.π). Πάντα τα ψωμιά 
ήταν στο βάθος του φούρνου και το φαγητό –που ήθελε λιγότερη ώρα– μπροστά.<br><br>

»Την ώρα που γινόταν το ψωμί, μαζί με αυτό, έκαναν το λεγόμενο «φουσκωτό» [2], μια πίτα δηλαδή. Το φουσκωτό (πρόσφορο, θα λέγαμε) το έφτιαχναν, συνήθως, το δεύτερο Σάββατο μετά από κάποια κηδεία –και για τρία συνεχόμενα Σάββατα– βάζοντας μέσα μυζήθρα. [Από κάπου ακούγεται ότι <em>«από εκεί βγήκε το μπουκιά και συχώριο»</em>]. Εκτός, όμως, από αυτή την πίτα κάναμε και μια άλλη, την οποία την λέγαμε «σκαλωτό», και ήταν μόνο για το σπίτι και όχι για κέρασμα. Αρκετές φορές, μάλιστα, κάναμε και το λεγόμενο «βλασαριασμένο»: βάζανε το μπαγιάτικο ψωμί μέσα στον φούρνο, το έκοβαν και το κάνανε παξιμάδι».<br><br>

[Ο κόσμος χειροκροτεί. Τον λόγο παίρνει ο Πρόεδρος του Συλλόγου και ευχαριστεί όλους όσοι ήρθαν, ενώ ο Σύλλογος προσφέρει φρέσκο χωριάτικο ψωμί με ντόπιο τυρί, βωλακίτικο ρακί και άλλα εδέσματα]
</p>
</td></tr>
<tr><td><p class="comments">
[1] Η γραπτή απόδοση της ομιλίας βασίζεται και στις δύο πρόσφατες εκδηλώσεις: 2η Γιορτή του Ψωμιού (Τετάρτη 29.07.2009) και 3η Γιορτή του Ψωμιού (Κυριακή 1.08.2010) στο θέατρο της Βωλάξ.<br><br>

Γενική Επιμέλεια: Ανδρέας Πιπέρης / Κείμενο-Ομιλία: Ζακ Βίδος / Άρτοι-Εργαλεία: Αντώνης Σιγάλας  / Ζύμωμα: Φραγκίσκα Χαρικιοπούλου<br>
Αλώνισμα: Αντώνης Φιλιππούσης / Γητευτής Αλόγου: Ιάκωβος Παράβολας<br><br>

[2] Το «φουσκωτό» μπορεί να προέκυψε από ηχητική ταύτιση με το παλαιότερο «φχάσα». Οι φ'χάσες (ή πιο ορθά φ(ου)χάσες από το ιταλικό focaccia) ονομαζόταν ένα είδος στρογγυλού ψωμιού κααθημερινής χρήσης, που δινόταν από τους συγγενείς του νεκρού στους ιερείς της Τήνου, καθολικούς και ορθόδοξους, στις περιπτώσεις θανάτου ή μνημοσύνου. <font class="pagebodygreen">[π. Μάρκος Φώσκολος, «Ο Ξανεμίτης», Δήμος Τήνου 2010]</font>
</p></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/PSOMI_001b.jpg',534,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_001.jpg" border="0"></a></td><td style="padding-right:8px;"><a href="javascript: openWindow('images/PSOMI_002b.jpg',534,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_002.jpg" border="0"></a></td><td  style="padding-right:8px;"><a href="javascript: openWindow('images/PSOMI_003b.jpg',534,710)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_003.jpg" border="0"></a></td><td><a href="javascript: openWindow('images/PSOMI_004b.jpg',710,534)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_004.jpg" border="0"></a></td></tr></table></td></tr>
<tr><td style="padding-top:8px; padding-left:25px;"><table align="left" cellpadding="0" cellspacing="0px"><tr><td style="padding-right:8px;"><a href="javascript: openWindow('images/PSOMI_005b.jpg',710,534)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_005.jpg" border="0"></a></td><td style="padding-right:8px;"><a href="javascript: openWindow('images/PSOMI_006b.jpg',710,534)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_006.jpg" border="0"></a></td><td  style="padding-right:8px;"><a href="javascript: openWindow('images/PSOMI_007b.jpg',710,534)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_007.jpg" border="0"></a></td><td><a href="javascript: openWindow('images/PSOMI_008b.jpg',710,534)" title="πατήστε για να δείτε την φωτογραφία μεγαλύτερη"><img src="http://volax.gr/uploads/jimel/old_site/images/PSOMI_008.jpg" border="0"></a></td></tr></table></td></tr>

<tr><td><img src="dummy.gif" height="5" width="1"></td></tr>
<tr><td style="padding-top:10px; padding-left:25px;"><img src="theme/greyline.jpg"></td></tr>



<tr><td><img src="dummy.gif" height="5" width="1"></td></tr>
<tr><td><p class="epilogos">
<b>Ηχογράφηση-Μεταφορά: Leopold Dustal,</b> 2.03.2011	
</p></td></tr>


<tr><td><br></td></tr>

</table>
</td>

		<table cellpadding="0" cellspacing="0" align="center" width="868">
			<tr>
				<td height="40" bgcolor="000000" align="left">
					<p class="bodydata2">Copyright © Leopold Dustal, 2010 - Saved for preservation</p>
				</td>
			</tr>
		</table>
	</body>
</html>

